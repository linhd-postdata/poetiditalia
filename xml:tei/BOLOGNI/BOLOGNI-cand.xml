<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BOLOGNI-cand">
                    <title>Candidae libri tres</title>
                    <title type="short">Candidae libri tres</title>
                    <abbr>Candid.</abbr>
                    <bibl>C. Griffante, 1993</bibl>
                </title>
                <author xml:id="BOLOGNI" n="205.000">
                    <name>Bologni, Gerolamo</name>
                    <date>1454 - 1517</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Gerolamo Bologni</persName>
                    <abbr>BOLOGNI</abbr>
                </author>
                <respStmt>
                    <resp>Reference basis text</resp>
                    <name>C. Griffante, 1993</name>
                </respStmt>
            </titleStmt>
            <extent>
                <measure unit="words" quantity="18075">18075</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>C. Griffante, 1993</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="various">
                <head>
                    <title>1</title>
                    <abbr>1</abbr>
                    <bibl source="digital">Ketty Peruch</bibl>
                </head>
                <div2 xml:id="001c000" type="carmen">
                    <head>
                        <abbr>praelud.</abbr>
                    </head>
                    <p xml:id="d001l1" n="tit." met="E">praeludium</p>
                    <l xml:id="d001l2" n="1" met="E">Imposuit nomen parvo formosa libello</l>
                    <l xml:id="d001l3" n="2" met="E">Candida candoris nomine dicta sui.</l>
                    <l xml:id="d001l4" n="3" met="E">Iure tulit titulum, primos iuvenilibus annis</l>
                    <l xml:id="d001l5" n="4" met="E">Ingenio stimulos quod dedit illa rudi.</l>
                    <lb/>
                </div2>
                <div2 xml:id="001c001" type="carmen">
                    <head>
                        <abbr>1</abbr>
                    </head>
                    <p xml:id="d001l6" n="tit." met="E">1. libellus primus cui bella meditanti Cupido obstitit | et amores dictavit</p>
                    <l xml:id="d001l7" n="1" met="E">Certus eram Venetos terra pelagoque potentis</l>
                    <l xml:id="d001l8" n="2" met="E">Et canere aequorei fortia gesta Ducis</l>
                    <l xml:id="d001l9" n="3" met="E">Quo modo magnanimae temptarint auspice puppes</l>
                    <l xml:id="d001l10" n="4" met="E">Excidium rebus, territe Turce, tuis;</l>
                    <l xml:id="d001l11" n="5" met="E">Thracia nocturnis flagrarit ut ignibus Aenos</l>
                    <l xml:id="d001l12" n="6" met="E">Dives, ut ad patrios praeda relata lares.</l>
                    <l xml:id="d001l13" n="7" met="E">Priamidae antiquo Polydori urbs clara sepulchro</l>
                    <l xml:id="d001l14" n="8" met="E">Victrici Venetum diruta classe ruit,</l>
                    <l xml:id="d001l15" n="9" met="E">Quam pius Iliacis fugiens a finibus heros</l>
                    <l xml:id="d001l16" n="10" met="E">Condidit eique suo nomine dixit opus.</l>
                    <l xml:id="d001l17" n="11" met="E">Iam mihi Calliope vires latura canenti</l>
                    <l xml:id="d001l18" n="12" met="E">Venerat inceptis annueratque meis.</l>
                    <l xml:id="d001l19" n="13" met="E">Risit Amor promptaque ferox cor arundine fixit,</l>
                    <l xml:id="d001l20" n="14" met="E">Mox abiit tumido tantus ab ore sonus.</l>
                    <l xml:id="d001l21" n="15" met="E">Protinus intonsos hedera redimita capillos</l>
                    <l xml:id="d001l22" n="16" met="E">Venit inaequali clauda Thalia pede.</l>
                    <l xml:id="d001l23" n="17" met="E">Tum mihi: "Quid, demens, heroum nomina temptas?</l>
                    <l xml:id="d001l24" n="18" met="E">Aptior est numeris compta puella tuis".</l>
                    <l xml:id="d001l25" n="19" met="E">Fata, simul Paphia cingens mea tempora myrto</l>
                    <l xml:id="d001l26" n="20" met="E">Addit honoratae bacchica serta comae.</l>
                    <l xml:id="d001l27" n="21" met="E">Cui mirum si me rapuit caelestis imago</l>
                    <l xml:id="d001l28" n="22" met="E">Demptaque libertas illa paterna mihi est?</l>
                    <l xml:id="d001l29" n="23" met="E">Seu spargit flavos per tempora Candida crines,</l>
                    <l xml:id="d001l30" n="24" met="E">Uror et ardori causa parata novo;</l>
                    <l xml:id="d001l31" n="25" met="E">Seu legit in nodum tenui velamine pressos,</l>
                    <l xml:id="d001l32" n="26" met="E">Seu sinit Aeoliis flatibus ire vagos.</l>
                    <l xml:id="d001l33" n="27" met="E">Induitur Tyrias, Tyriis est vestibus apta,</l>
                    <l xml:id="d001l34" n="28" met="E">Rupe sub Idaea digna movere Parim.</l>
                    <l xml:id="d001l35" n="29" met="E">At canit arguta cum mollia carmina voce</l>
                    <l xml:id="d001l36" n="30" met="E">Lesbiacam vatem sic cecinisse putes.</l>
                    <l xml:id="d001l37" n="31" met="E">Pendula seu Lydo contexit pectine fila</l>
                    <l xml:id="d001l38" n="32" met="E">Sisyphiam docta vincit in arte nurum.</l>
                    <l xml:id="d001l39" n="33" met="E">Quod cum femineas melius Tirynthius artes</l>
                    <l xml:id="d001l40" n="34" met="E">Tractasset nullam dignus habere notam,</l>
                    <l xml:id="d001l41" n="35" met="E">Qua cum fatalis melius latuisset Achilles</l>
                    <l xml:id="d001l42" n="36" met="E">Candida nimirum vincit utrunque decus.</l>
                    <l xml:id="d001l43" n="37" met="E">Illa Iovem summo deducere posset Olympo</l>
                    <l xml:id="d001l44" n="38" met="E">Sed timet expertas coniugis ipse minas.</l>
                    <l xml:id="d001l45" n="39" met="E">Non modo saevus Amor mortalia pectora figit,</l>
                    <l xml:id="d001l46" n="40" met="E">Saepe etiam magnos vulnerat ille deos.</l>
                    <l xml:id="d001l47" n="41" met="E">Si quaeris celeres cur Iuppiter egerit alas,</l>
                    <l xml:id="d001l48" n="42" met="E">Impulit ornati candida forma Phrygis,</l>
                    <l xml:id="d001l49" n="43" met="E">In faciem nivei falsam mutatus oloris</l>
                    <l xml:id="d001l50" n="44" met="E">Horridaque in torva cornua fronte tulit.</l>
                    <l xml:id="d001l51" n="45" met="E">Cynthius Amphrysum vaccas appellit ad amnem</l>
                    <l xml:id="d001l52" n="46" met="E">Pastoris vili subditus officio;</l>
                    <l xml:id="d001l53" n="47" met="E">Delia fraternos quidnam mirare capillos</l>
                    <l xml:id="d001l54" n="48" met="E">Post humeros turpi procubuisse situ?</l>
                    <l xml:id="d001l55" n="49" met="E">Occiso quanvis Phytone superbiat, arcu</l>
                    <l xml:id="d001l56" n="50" met="E">Dextera Phoebeo certior una fuit.</l>
                    <l xml:id="d001l57" n="51" met="E">In Lare formosus misera Caducifer arsit,</l>
                    <l xml:id="d001l58" n="52" met="E">Garrula supplicium cui grave lingua tulit.</l>
                    <l xml:id="d001l59" n="53" met="E">Inclytus Alcides immania monstra subegit</l>
                    <l xml:id="d001l60" n="54" met="E">Vellera quem Lydus neve coegit Amor.</l>
                    <l xml:id="d001l61" n="55" met="E">Denique si capimus superos exempla per omnis</l>
                    <l xml:id="d001l62" n="56" met="E">Rarus ab immiti tutus Amore fuit.</l>
                    <l xml:id="d001l63" n="57" met="E">Sed mihi nec tantum nocuere Cupidinis artes</l>
                    <l xml:id="d001l64" n="58" met="E">Quam nimis ad mores quod facit ille meos.</l>
                    <l xml:id="d001l65" n="59" met="E">Pieriae oderunt ut corda severa puellae</l>
                    <l xml:id="d001l66" n="60" met="E">Sic tener est animis mollibus aptus Amor.</l>
                    <l xml:id="d001l67" n="61" met="E">Rustica grandiloquum tenuit Galatea Maronem</l>
                    <l xml:id="d001l68" n="62" met="E">Thestylis et flavas solibus usta comas,</l>
                    <l xml:id="d001l69" n="63" met="E">Mox tamen Aenean Latios advexit in agros</l>
                    <l xml:id="d001l70" n="64" met="E">Et cecinit Rutuli fortia gesta ducis.</l>
                    <l xml:id="d001l71" n="65" met="E">Irrigui argutus cecinit Sulmonis alumnus</l>
                    <l xml:id="d001l72" n="66" met="E">Ornatum formae, culta Corinna, tuae.</l>
                    <l xml:id="d001l73" n="67" met="E">Delia detinuit cultum formosa Tibullum,</l>
                    <l xml:id="d001l74" n="68" met="E">Lesbia fax cordis, docte Catulle, tui est.</l>
                    <l xml:id="d001l75" n="69" met="E">Cynthia primus amor carpit te, blande Properti,</l>
                    <l xml:id="d001l76" n="70" met="E">Contactum nullis ante cupidinibus.</l>
                    <l xml:id="d001l77" n="71" met="E">Perque nives, altum perque horrida castra secuta</l>
                    <l xml:id="d001l78" n="72" met="E">Te misere addictum, Galle, Lycoris habet.</l>
                    <l xml:id="d001l79" n="73" met="E">Novimus et vates quos tempora nostra tulerunt</l>
                    <l xml:id="d001l80" n="74" met="E">Aligeri flammis incaluisse dei:</l>
                    <l xml:id="d001l81" n="75" met="E">Cynama Pontano redolentis nomen amomi,</l>
                    <l xml:id="d001l82" n="76" met="E">Anthia chara fuit, Vespasiane, tibi:</l>
                    <l xml:id="d001l83" n="77" met="E">Hic agit afflicti suspiria nuntia cordis,</l>
                    <l xml:id="d001l84" n="78" met="E">Hic rogat effugiens qua lepus egit iter.</l>
                    <l xml:id="d001l85" n="79" met="E">Cosmicus ingenuos passim decantat amores</l>
                    <l xml:id="d001l86" n="80" met="E">Nec quisquam Latio clarior orbe viget,</l>
                    <l xml:id="d001l87" n="81" met="E">Sive velit Tusco, Latio vel carmine dexter</l>
                    <l xml:id="d001l88" n="82" met="E">Pindarica malit ludere sive cheli.</l>
                    <l xml:id="d001l89" n="83" met="E">Vivebat liber cura tranquillus ab omni,</l>
                    <l xml:id="d001l90" n="84" met="E">Nullius insidias, nullius arma timens,</l>
                    <l xml:id="d001l91" n="85" met="E">Vincla sed irnprudens init insidiosa Tiphernus,</l>
                    <l xml:id="d001l92" n="86" met="E">Mox insperati vulnus amoris habens.</l>
                    <l xml:id="d001l93" n="87" met="E">Quare ego nequitia cur sim culpabilis ista,</l>
                    <l xml:id="d001l94" n="88" met="E">Cum servet mores cetera turba meos?</l>
                    <l xml:id="d001l95" n="89" met="E">Dum patitur viridis senii sine sordibus aetas</l>
                    <l xml:id="d001l96" n="90" met="E">Hoc opus, haec nostri cura laboris erit.</l>
                    <l xml:id="d001l97" n="91" met="E">At simul hos lusus matura fugaverit aetas</l>
                    <l xml:id="d001l98" n="92" met="E">Albentes poscent et graviora comae,</l>
                    <l xml:id="d001l99" n="93" met="E">Tum licet armatas ad Martia bella cohortes</l>
                    <l xml:id="d001l100" n="94" met="E">Instruat imparibus Musa severa modis.</l>
                    <lb/>
                </div2>
                <div2 xml:id="001c002" type="carmen">
                    <head>
                        <abbr>2</abbr>
                    </head>
                    <p xml:id="d001l101" n="tit." met="E">2. puellam Candidam nuper iratam queritur | amori suo minime respondere</p>
                    <l xml:id="d001l102" n="1" met="E">Illa dies, qua sum fatali captus amore</l>
                    <l xml:id="d001l103" n="2" met="E">Haesit et in vacuo pectore flamma rapax,</l>
                    <l xml:id="d001l104" n="3" met="E">Fusca, suum Phoebo radiis minuente vigorem,</l>
                    <l xml:id="d001l105" n="4" met="E">Nec mihi consueta luce serena fuit.</l>
                    <l xml:id="d001l106" n="5" met="E">Hac mihi crediderim sidus micuisse sinistrum</l>
                    <l xml:id="d001l107" n="6" met="E">Exitiique horam praemonuisse mei.</l>
                    <l xml:id="d001l108" n="7" met="E">Perfide sic igitur servas promissa Cupido?</l>
                    <l xml:id="d001l109" n="8" met="E">Ah pereat posthac si quis amare volet.</l>
                    <l xml:id="d001l110" n="9" met="E">Durus et asper eram nullaque domabilis arte</l>
                    <l xml:id="d001l111" n="10" met="E">Omnis et in pectus vana sagitta meum.</l>
                    <l xml:id="d001l112" n="11" met="E">Me mihi servitii tandem spes mitis ademit</l>
                    <l xml:id="d001l113" n="12" met="E">Et posui placido colla novella iugo.</l>
                    <l xml:id="d001l114" n="13" met="E">Nec levitas culpanda nimis mea: fortior ista</l>
                    <l xml:id="d001l115" n="14" met="E">Fraude capi, hac poterat durior arte capi.</l>
                    <l xml:id="d001l116" n="15" met="E">Par mihi Ledaeae facies oblata puellae</l>
                    <l xml:id="d001l117" n="16" met="E">Dicitur attonito qua placuisse Phrygi.</l>
                    <l xml:id="d001l118" n="17" met="E">Quam miro flavos collegerat ordine crines,</l>
                    <l xml:id="d001l119" n="18" met="E">Area quam laetae candida frontis erat!</l>
                    <l xml:id="d001l120" n="19" met="E">Certabant oculi flammis caelestibus acres</l>
                    <l xml:id="d001l121" n="20" met="E">Accendit rapidas unde Cupido faces;</l>
                    <l xml:id="d001l122" n="21" met="E">Labra rosas, dentes ebur, aurea mala papillae</l>
                    <l xml:id="d001l123" n="22" met="E">Vincebantque genae lilia, colla nives.</l>
                    <l xml:id="d001l124" n="23" met="E">Obtutu facilis primo vultuque modesto</l>
                    <l xml:id="d001l125" n="24" met="E">Laeta decensque hilari risus in ore fuit.</l>
                    <l xml:id="d001l126" n="25" met="E">His ego blanditiis laqueos pellectus inivi,</l>
                    <l xml:id="d001l127" n="26" met="E">His usa est aliquot vafra puella dies.</l>
                    <l xml:id="d001l128" n="27" met="E">At me felicem fortunatumque putabam,</l>
                    <l xml:id="d001l129" n="28" met="E">Nec iuvenum in patria laetior ullus erat.</l>
                    <l xml:id="d001l130" n="29" met="E">Nunc feror huc illuc stimulis agitatus amaris</l>
                    <l xml:id="d001l131" n="30" met="E">Et levis in gravia est taedia versus amor.</l>
                    <l xml:id="d001l132" n="31" met="E">O utinam primis clausissem raptus in annis</l>
                    <l xml:id="d001l133" n="32" met="E">Servatos nobis ad mala sola dies!</l>
                    <l xml:id="d001l134" n="33" met="E">Tum mea debuerant fatales fila sorores</l>
                    <l xml:id="d001l135" n="34" met="E">Solvere, nec pulla stamina nere colo.</l>
                    <l xml:id="d001l136" n="35" met="E">Sors mala mortalis tandem mihi cognita vitae</l>
                    <l xml:id="d001l137" n="36" met="E">Quae fortunatos non sinit esse diu.</l>
                    <l xml:id="d001l138" n="37" met="E">En ego, qui felix teneri modo miles amoris</l>
                    <l xml:id="d001l139" n="38" met="E">Bellica sub miti principe signa tuli,</l>
                    <l xml:id="d001l140" n="39" met="E">Cui modo dilecta favit cum matre Cupido</l>
                    <l xml:id="d001l141" n="40" met="E">Praetulit et cunctis Candida fida procis,</l>
                    <l xml:id="d001l142" n="41" met="E">Exul agor dominae clausumque relinquere limen</l>
                    <l xml:id="d001l143" n="42" met="E">Cogor et a surda protinus ire domo.</l>
                    <l xml:id="d001l144" n="43" met="E">Cum videt ex alta me Candida saeva fenestra</l>
                    <l xml:id="d001l145" n="44" met="E">E nostro celeri diffugit ore pede,</l>
                    <l xml:id="d001l146" n="45" met="E">Aut caput ornatum post lignea retia condit</l>
                    <l xml:id="d001l147" n="46" met="E">Frustratum ridens praetereuntis iter.</l>
                    <l xml:id="d001l148" n="47" met="E">Seu dum templa petit chara comitata parente</l>
                    <l xml:id="d001l149" n="48" met="E">Occurro latas obvius ante vias,</l>
                    <l xml:id="d001l150" n="49" met="E">Opponit nostris immitia carbasa votis</l>
                    <l xml:id="d001l151" n="50" met="E">Celatas velo circueunte comas.</l>
                    <l xml:id="d001l152" n="51" met="E">Quoque magis latet illa, magis furiale videndi</l>
                    <l xml:id="d001l153" n="52" met="E">Flagrat et insano pectus amore perit:</l>
                    <l xml:id="d001l154" n="53" met="E">Sic iam poturus fugientis Tantalus undas</l>
                    <l xml:id="d001l155" n="54" met="E">Optat, et in vanas porrigit ora dapes.</l>
                    <l xml:id="d001l156" n="55" met="E">Discrucior miseroque incendia pectore verso</l>
                    <l xml:id="d001l157" n="56" met="E">Acrius inque dies me ferus urget amor.</l>
                    <l xml:id="d001l158" n="57" met="E">Saepe cor inviso procul est a corpore et amens</l>
                    <l xml:id="d001l159" n="58" met="E">Absentem in dominam mens mihi fixa manet.</l>
                    <l xml:id="d001l160" n="59" met="E">"Sic nunc illa sedens thalamis inclusa pudicis</l>
                    <l xml:id="d001l161" n="60" met="E">Palladiam facili pollice versat acum;</l>
                    <l xml:id="d001l162" n="61" met="E">Et sic ingenuis manibus velamina pingit</l>
                    <l xml:id="d001l163" n="62" met="E">Candida compositas implicitura comas;</l>
                    <l xml:id="d001l164" n="63" met="E">Sic tenui charam nutricem voce salutat</l>
                    <l xml:id="d001l165" n="64" met="E">Sic fovet et matris saecula cana piae".</l>
                    <l xml:id="d001l166" n="65" met="E">Haec ego, quaeque aliquis nimio vesanus amore</l>
                    <l xml:id="d001l167" n="66" met="E">Confusa secum volvere mente solet.</l>
                    <l xml:id="d001l168" n="67" met="E">Nocte tamen peius gliscenti torqueor igne,</l>
                    <l xml:id="d001l169" n="68" met="E">Nocte nec ad curas aptior hora vacat.</l>
                    <l xml:id="d001l170" n="69" met="E">In viduo patior mendacia somnia lecto,</l>
                    <l xml:id="d001l171" n="70" met="E">Mollia saepe meus colla lacertus habet.</l>
                    <l xml:id="d001l172" n="71" met="E">Ulteriora pudet linguam narrare pudicam,</l>
                    <l xml:id="d001l173" n="72" met="E">Eveniunt quanvis ulteriora mihi;</l>
                    <l xml:id="d001l174" n="73" met="E">Vana sed elusae Veneris simulachra cientur</l>
                    <l xml:id="d001l175" n="74" met="E">Et levis optatum mens sibi fingit opus.</l>
                    <l xml:id="d001l176" n="75" met="E">Sic male vexato curis gravioribus atra</l>
                    <l xml:id="d001l177" n="76" met="E">Nocte datur Phoebo nulla micante quies.</l>
                    <lb/>
                </div2>
                <div2 xml:id="001c003" type="carmen">
                    <head>
                        <abbr>3</abbr>
                    </head>
                    <p xml:id="d001l178" n="tit." met="E">3. iratae Candidae iracundiam lenire | nisus illi se prorsus dicat</p>
                    <l xml:id="d001l179" n="1" met="E">Fare, age, sollicitum quae causa coegit amantem</l>
                    <l xml:id="d001l180" n="2" met="E">Linquere? Sic facilius sit Cytherea tibi;</l>
                    <l xml:id="d001l181" n="3" met="E">Quodque cupis potius, tibi sic tua Delia semper</l>
                    <l xml:id="d001l182" n="4" met="E">Nonnullam comitum censeat esse parem.</l>
                    <l xml:id="d001l183" n="5" met="E">Infelix merui tales quo crimine poenas,</l>
                    <l xml:id="d001l184" n="6" met="E">Impia quae potuit culpa nocere mihi?</l>
                    <l xml:id="d001l185" n="7" met="E">Nullus tam sancto dilexit amore puellam</l>
                    <l xml:id="d001l186" n="8" met="E">Seu veteres quaeras, lux mea, sive novos.</l>
                    <l xml:id="d001l187" n="9" met="E">Sic Venus efficiat nostris moveare querelis</l>
                    <l xml:id="d001l188" n="10" met="E">Ut mea sincera est et sine labe fides.</l>
                    <l xml:id="d001l189" n="11" met="E">Te mihi surgentis iunxerunt fata per annos,</l>
                    <l xml:id="d001l190" n="12" met="E">Duret amor tempus noster in omne velim.</l>
                    <l xml:id="d001l191" n="13" met="E">Forsitan obscena flagrare cupidine credas</l>
                    <l xml:id="d001l192" n="14" met="E">Vulgarem turbae perfidiamque sequi,</l>
                    <l xml:id="d001l193" n="15" met="E">Cui simul optatae concessa est copia formae</l>
                    <l xml:id="d001l194" n="16" met="E">Promissam expleto frangit amore fidem.</l>
                    <l xml:id="d001l195" n="17" met="E">Sic mihi dii superi faveant, placata Dione</l>
                    <l xml:id="d001l196" n="18" met="E">Conciliet nati numina saeva sui;</l>
                    <l xml:id="d001l197" n="19" met="E">Prospera sic servent canam tibi fata parentem</l>
                    <l xml:id="d001l198" n="20" met="E">Quae superet curvae saecula Deiphobes:</l>
                    <l xml:id="d001l199" n="21" met="E">Tecum ego Nestoreos optarem vivere ad annos</l>
                    <l xml:id="d001l200" n="22" met="E">Inque tuo fusus vita perire sinu,</l>
                    <l xml:id="d001l201" n="23" met="E">Osculaque extremis iungens repetita labellis</l>
                    <l xml:id="d001l202" n="24" met="E">Exhalare animam te lachrymante meam.</l>
                    <l xml:id="d001l203" n="25" met="E">Legitimae sancto iungant nos foedere taedae</l>
                    <l xml:id="d001l204" n="26" met="E">Et vellem thalami vincula firma forent,</l>
                    <l xml:id="d001l205" n="27" met="E">Nos cupio iungat longos Hymenaeus in annos,</l>
                    <l xml:id="d001l206" n="28" met="E">Ille maritales praeferat ante faces.</l>
                    <l xml:id="d001l207" n="29" met="E">Nec tamen ulla facit cur sim tibi causa pudendus:</l>
                    <l xml:id="d001l208" n="30" met="E">Aptius Aonio quem tibi vate legas,</l>
                    <l xml:id="d001l209" n="31" met="E">Carmina cum faciam longum victura per aevum,</l>
                    <l xml:id="d001l210" n="32" met="E">Det mea cum nomen musa perenne tibi?</l>
                    <l xml:id="d001l211" n="33" met="E">Aspicis ut priscam versu cantante Corinnam</l>
                    <l xml:id="d001l212" n="34" met="E">Paeligni vatis saecula nostra colant?</l>
                    <l xml:id="d001l213" n="35" met="E">Smyrneae ante cadent sublimia templa Dianae</l>
                    <l xml:id="d001l214" n="36" met="E">Et Capitolino templa dicata Iovi.</l>
                    <l xml:id="d001l215" n="37" met="E">Nec Mausolei memorabitur ulla sepulchri</l>
                    <l xml:id="d001l216" n="38" met="E">Gloria, pyramidum concidet altus apex,</l>
                    <l xml:id="d001l217" n="39" met="E">Quam rapiant Nemesim Lethaea oblivia quamque</l>
                    <l xml:id="d001l218" n="40" met="E">Cynthia laudanti desinat ori legi.</l>
                    <l xml:id="d001l219" n="41" met="E">Nec tamen antiquis ideo temerarius ausim</l>
                    <l xml:id="d001l220" n="42" met="E">Ingeniis nugas aequiparare meas,</l>
                    <l xml:id="d001l221" n="43" met="E">Sed quoniam tenero sum non alienus amori</l>
                    <l xml:id="d001l222" n="44" met="E">Nolet opus vatis forte perire sui.</l>
                    <l xml:id="d001l223" n="45" met="E">Heu promissa tibi Musae nil gloria prodest</l>
                    <l xml:id="d001l224" n="46" met="E">At vacua exclusum porticus ecce tenet!</l>
                    <l xml:id="d001l225" n="47" met="E">Saxa Cithaeronis Thebanos concita muros</l>
                    <l xml:id="d001l226" n="48" met="E">Phama refert dulci constituisse lyra</l>
                    <l xml:id="d001l227" n="49" met="E">Orpheaque Odrisio modulantem carmina plectro</l>
                    <l xml:id="d001l228" n="50" met="E">Et nemora et saevas detinuisse feras.</l>
                    <l xml:id="d001l229" n="51" met="E">Saxa igitur durumque nemus potuere ferasque</l>
                    <l xml:id="d001l230" n="52" met="E">Vertere non animum carmina blanda tuum.</l>
                    <l xml:id="d001l231" n="53" met="E">Ni cupis emoriar, mihi sis non dura necesse est:</l>
                    <l xml:id="d001l232" n="54" met="E">Tu causa es vitae, tu necis una mihi.</l>
                    <l xml:id="d001l233" n="55" met="E">Non, Ciziceas mittar si nudus in undas,</l>
                    <l xml:id="d001l234" n="56" met="E">Pectore de nostro tantus abibit amor;</l>
                    <l xml:id="d001l235" n="57" met="E">Seu me Lethaeo totum sub gurgite mergam,</l>
                    <l xml:id="d001l236" n="58" met="E">Non potero vultus non memor esse tui.</l>
                    <l xml:id="d001l237" n="59" met="E">Quod si forte tibi sim culpa noxius ulla</l>
                    <l xml:id="d001l238" n="60" met="E">Quas mereor poenas non mihi ferre grave est.</l>
                    <l xml:id="d001l239" n="61" met="E">Nec dubita incompto digitis laniare capillos</l>
                    <l xml:id="d001l240" n="62" met="E">Procumbam placidos si sinis ante pedes;</l>
                    <l xml:id="d001l241" n="63" met="E">Unguibus ora nota, veniam modo redde petenti</l>
                    <l xml:id="d001l242" n="64" met="E">Iurgiaque in miserum quaelibet adde caput.</l>
                    <l xml:id="d001l243" n="65" met="E">Vel iubeas Aetnae rapidos me mittere in ignes</l>
                    <l xml:id="d001l244" n="66" met="E">Leucadia, aut praeceps mergere corpus aqua,</l>
                    <l xml:id="d001l245" n="67" met="E">Fortibus aut Siculam remis superare Charibdim,</l>
                    <l xml:id="d001l246" n="68" met="E">Aut Scyllae audaci naufraga monstra rate,</l>
                    <l xml:id="d001l247" n="69" met="E">Dum redeas placata mihi non saeva recuso</l>
                    <l xml:id="d001l248" n="70" met="E">Verbera, quaeque gravis poena futura levis.</l>
                    <lb/>
                </div2>
                <div2 xml:id="001c004" type="carmen">
                    <head>
                        <abbr>4</abbr>
                    </head>
                    <p xml:id="d001l249" n="tit." met="E">4. ad amicum puellae Ruffae facie captum | qui eum prius amori Candidae suae vacantem irridebat</p>
                    <l xml:id="d001l250" n="1" met="E">Qui modo ridebas insanum liber amantem</l>
                    <l xml:id="d001l251" n="2" met="E">Nuper ab insano raptus amore furis.</l>
                    <l xml:id="d001l252" n="3" met="E">Nec pudet irata coram lachrymare puella</l>
                    <l xml:id="d001l253" n="4" met="E">Proiicere ad clausas verbaque blanda fores.</l>
                    <l xml:id="d001l254" n="5" met="E">Sic nimis infestos Deus hic ulciscitur hostis</l>
                    <l xml:id="d001l255" n="6" met="E">Et maior subita tarda ruina venit.</l>
                    <l xml:id="d001l256" n="7" met="E">Tristis eram, memini, laesa si forte puella</l>
                    <l xml:id="d001l257" n="8" met="E">Laetitiae fuerat nostra querela tibi,</l>
                    <l xml:id="d001l258" n="9" met="E">Tum me femineo dicebas vivere sensu</l>
                    <l xml:id="d001l259" n="10" met="E">Atque animum cura sollicitare levi.</l>
                    <l xml:id="d001l260" n="11" met="E">Ibas indomita totam cervice per urbem,</l>
                    <l xml:id="d001l261" n="12" met="E">Nec tenuit gressus porticus ulla tuos.</l>
                    <l xml:id="d001l262" n="13" met="E">Ruffa animus potuit tandem superare feroces,</l>
                    <l xml:id="d001l263" n="14" met="E">Haec spolium capti militis una tulit.</l>
                    <l xml:id="d001l264" n="15" met="E">Acriter ardentis in te coniecit ocellos,</l>
                    <l xml:id="d001l265" n="16" met="E">Indixit crocea saevaque bella coma.</l>
                    <l xml:id="d001l266" n="17" met="E">Est illi croceus color, est odor, urit uterque</l>
                    <l xml:id="d001l267" n="18" met="E">Triste cor, affligit pectus uterque tuum.</l>
                    <l xml:id="d001l268" n="19" met="E">Dirus amor telis atrocia talibus infert</l>
                    <l xml:id="d001l269" n="20" met="E">Proelia, bellanti sunt ea pila deo.</l>
                    <l xml:id="d001l270" n="21" met="E">Parva putes, rutilis sed Mars violentus in armis</l>
                    <l xml:id="d001l271" n="22" met="E">Haec una expertus plus valuisse suis.</l>
                    <l xml:id="d001l272" n="23" met="E">Protinus attonito fortes cecidere lacerti</l>
                    <l xml:id="d001l273" n="24" met="E">In gelido nullus pectore sanguis erat.</l>
                    <l xml:id="d001l274" n="25" met="E">Ureris inque dies maiorem concipis aestum</l>
                    <l xml:id="d001l275" n="26" met="E">Et corde, in vacuo vulnus inane foves.</l>
                    <l xml:id="d001l276" n="27" met="E">Utque iecur Tityi aeternum semperque renascens</l>
                    <l xml:id="d001l277" n="28" met="E">Per septem strati iugera vultur edit,</l>
                    <l xml:id="d001l278" n="29" met="E">Sic inconsumptas exurit flamma medullas</l>
                    <l xml:id="d001l279" n="30" met="E">Nec requies animo redditur ulla tuo.</l>
                    <l xml:id="d001l280" n="31" met="E">Ergo magnificos Ruffae decet ire triumphos,</l>
                    <l xml:id="d001l281" n="32" met="E">Ingenium potuit sola domare ferox.</l>
                    <l xml:id="d001l282" n="33" met="E">Praebeat huic currus fortis Cytherea mariti</l>
                    <l xml:id="d001l283" n="34" met="E">Quis iuga sint niveis aurea vincta cygnis.</l>
                    <l xml:id="d001l284" n="35" met="E">Tum faciles una circunvectentur amores</l>
                    <l xml:id="d001l285" n="36" met="E">Qui iaciant certa spicula acuta manu.</l>
                    <l xml:id="d001l286" n="37" met="E">Ipse adamantea vinctus captiva catena</l>
                    <l xml:id="d001l287" n="38" met="E">Brachia post dominam conspiciendus eas.</l>
                    <l xml:id="d001l288" n="39" met="E">Inde puellaris tanta ad spectacula coetus</l>
                    <l xml:id="d001l289" n="40" met="E">Plaudat, io laeta carmina voce canens,</l>
                    <l xml:id="d001l290" n="41" met="E">Quarum si qua tuis decepta est fraudibus olim</l>
                    <l xml:id="d001l291" n="42" met="E">Gaudeat incautos succubuisse dolos.</l>
                    <l xml:id="d001l292" n="43" met="E">Irridere sacrum non audeat ullus amorem</l>
                    <l xml:id="d001l293" n="44" met="E">Aut sciat immemorem non violasse deum.</l>
                    <l xml:id="d001l294" n="45" met="E">Iuppiter est Semele exustus, deus aequoris alti</l>
                    <l xml:id="d001l295" n="46" met="E">Solvit Amimone vota petita suae,</l>
                    <l xml:id="d001l296" n="47" met="E">Persephone Stygiis Plutoni abducta quadrigis</l>
                    <l xml:id="d001l297" n="48" met="E">Infera ne molli sit sine amore domus.</l>
                    <l xml:id="d001l298" n="49" met="E">Ergo qui poterit vitare Cupidinis arcus</l>
                    <l xml:id="d001l299" n="50" met="E">Is vel ab extremo funere tutus erit.</l>
                    <lb/>
                </div2>
                <div2 xml:id="001c005" type="carmen">
                    <head>
                        <abbr>5</abbr>
                    </head>
                    <p xml:id="d001l300" n="tit." met="E">5. queritur se amore tanto affici ut ferre | non possit veritus ne alteri sua Candida spondeatur</p>
                    <l xml:id="d001l301" n="1" met="E">Ecquid erit quandoque meo modus ullus amori?</l>
                    <l xml:id="d001l302" n="2" met="E">Ecquid erit lachrimis ultima meta meis?</l>
                    <l xml:id="d001l303" n="3" met="E">An mihi nascenti Clotho dedit impia sortem</l>
                    <l xml:id="d001l304" n="4" met="E">Semper ut in nostro pectore regnet amor?</l>
                    <l xml:id="d001l305" n="5" met="E">Iam mihi nulla quies grata est, iam nulla voluptas,</l>
                    <l xml:id="d001l306" n="6" met="E">Nulla mihi siccis ducitur hora genis,</l>
                    <l xml:id="d001l307" n="7" met="E">Sive dies agitur medioque vagantur Olympo</l>
                    <l xml:id="d001l308" n="8" met="E">Quos Phaehon quondam non bene rexit equi,</l>
                    <l xml:id="d001l309" n="9" met="E">Cincta papavereis seu tempora frondibus atra</l>
                    <l xml:id="d001l310" n="10" met="E">Invehitur fuscis nox taciturna rotis.</l>
                    <l xml:id="d001l311" n="11" met="E">Nil nisi flere iuvat nec quae prius esse solebant</l>
                    <l xml:id="d001l312" n="12" met="E">Grata placent, pectus sed grave virus edit.</l>
                    <l xml:id="d001l313" n="13" met="E">Non libet arboreos indagine cingere saltus,</l>
                    <l xml:id="d001l314" n="14" met="E">Ducere non celeres per iuga summa canes.</l>
                    <l xml:id="d001l315" n="15" met="E">Frigida frondosae nil me iuvat arboris umbra,</l>
                    <l xml:id="d001l316" n="16" met="E">Aut crepitans rivi praetereuntis aqua,</l>
                    <l xml:id="d001l317" n="17" met="E">Phoebeumque licet possim sedare calorem</l>
                    <l xml:id="d001l318" n="18" met="E">Nulla Cupidineas sublevat umbra faces.</l>
                    <l xml:id="d001l319" n="19" met="E">Si tamen interdum stimulis agitatus amoris</l>
                    <l xml:id="d001l320" n="20" met="E">Rura peto, curas ut via longa levet,</l>
                    <l xml:id="d001l321" n="21" met="E">Candida succurrit flavis spectanda capillis</l>
                    <l xml:id="d001l322" n="22" met="E">Ante oculosque, absens, creditur esse meos.</l>
                    <l xml:id="d001l323" n="23" met="E">O quotiens viridi descripta in cortice gratae</l>
                    <l xml:id="d001l324" n="24" met="E">Arboris est gladio Candida chara meo!</l>
                    <l xml:id="d001l325" n="25" met="E">Et quoniam dominam cupidis retinere lacertis</l>
                    <l xml:id="d001l326" n="26" met="E">Non datur, in nomen brachia vincta fero</l>
                    <l xml:id="d001l327" n="27" met="E">Hoc ego complector supplex, huic oscula iungo,</l>
                    <l xml:id="d001l328" n="28" met="E">Sed rigidus cortex ulteriora vetat.</l>
                    <l xml:id="d001l329" n="29" met="E">Demens, Dryadesque videntur</l>
                    <l xml:id="d001l330" n="30" met="E">Tum sine fine queror demens, Dryadesque videntur</l>
                    <l xml:id="d001l331" n="31" met="E">Commotae nostris ingemuisse malis,</l>
                    <l xml:id="d001l332" n="32" met="E">Arbor et a summo concussa cacumine nutat</l>
                    <l xml:id="d001l333" n="33" met="E">Utque potest gemitus fundere, fronde gemit.</l>
                    <l xml:id="d001l334" n="34" met="E">Infelix tandem male languida membra repono</l>
                    <l xml:id="d001l335" n="35" met="E">Herbaque dat fesso molle cubile mihi.</l>
                    <l xml:id="d001l336" n="36" met="E">Multa super pharetra duroque Cupidinis arcu</l>
                    <l xml:id="d001l337" n="37" met="E">Perpetuos gemitus pectore dante queror.</l>
                    <l xml:id="d001l338" n="38" met="E">Candida mi cunctis formosior una puellis,</l>
                    <l xml:id="d001l339" n="39" met="E">O praestans vultu candidiore nive,</l>
                    <l xml:id="d001l340" n="40" met="E">O eadem asperior saeva mihi facta leaena,</l>
                    <l xml:id="d001l341" n="41" met="E">O de montano nata puella lupo.</l>
                    <l xml:id="d001l342" n="42" met="E">Anne meis unquam cingam tua colla lacertis,</l>
                    <l xml:id="d001l343" n="43" met="E">Colla quidem Gnidia candidiora dea?</l>
                    <l xml:id="d001l344" n="44" met="E">Oscula num potero Paestanis floribus aequa</l>
                    <l xml:id="d001l345" n="45" met="E">Ferre vel a magno principe digna peti?</l>
                    <l xml:id="d001l346" n="46" met="E">Anne unquam dabitur tantos narrare labores</l>
                    <l xml:id="d001l347" n="47" met="E">Languenti in gremio, Candida chara, tuo?</l>
                    <l xml:id="d001l348" n="48" met="E">O nimium felix teneri cui munera floris</l>
                    <l xml:id="d001l349" n="49" met="E">Cuique feres thalami gaudia prima novi!</l>
                    <l xml:id="d001l350" n="50" met="E">At quantum felix alius, te coniuge, fiet,</l>
                    <l xml:id="d001l351" n="51" met="E">Infelix sine te, lux mea, solus ero!</l>
                    <l xml:id="d001l352" n="52" met="E">Hora mihi tanti veniet cum nuntia luctus</l>
                    <l xml:id="d001l353" n="53" met="E">Alterius fies qua nova nupta viri,</l>
                    <l xml:id="d001l354" n="54" met="E">Tum mea dissolvant fatales fila sorores,</l>
                    <l xml:id="d001l355" n="55" met="E">Sic detur lachrymis ultima meta meis.</l>
                    <l xml:id="d001l356" n="56" met="E">Nam sine te nolim minimam vixisse vel horam,</l>
                    <l xml:id="d001l357" n="57" met="E">At tecum Pylii saecula cana ducis;</l>
                    <l xml:id="d001l358" n="58" met="E">Deiphobes vellem curvae tibi longa daretur,</l>
                    <l xml:id="d001l359" n="59" met="E">Laomedontei vel mihi vita senis.</l>
                    <l xml:id="d001l360" n="60" met="E">Tempore mox pariter fidi moreremur eodem,</l>
                    <l xml:id="d001l361" n="61" met="E">Iacturam socii questus uterque tori.</l>
                    <l xml:id="d001l362" n="62" met="E">Ante tamen morerer, manibus tu tristis ocellos</l>
                    <l xml:id="d001l363" n="63" met="E">Formares tremulis iam moritura meos,</l>
                    <l xml:id="d001l364" n="64" met="E">Perlueresque meum fontano rore cadaver</l>
                    <l xml:id="d001l365" n="65" met="E">Extincto et capiti myrtea serta dares,</l>
                    <l xml:id="d001l366" n="66" met="E">Osculaque apposito figens suprema feretro</l>
                    <l xml:id="d001l367" n="67" met="E">Sidera clamares nomen ad alta meum.</l>
                    <l xml:id="d001l368" n="68" met="E">Marmoreo condens tum corpus inane sepulchro</l>
                    <l xml:id="d001l369" n="69" met="E">Disposito, lachrymas cunctaque iusta dares.</l>
                    <l xml:id="d001l370" n="70" met="E">Ipsaque mox moriens extrema voce iuberes</l>
                    <l xml:id="d001l371" n="71" met="E">Misceri nostris ossibus ossa tua.</l>
                    <l xml:id="d001l372" n="72" met="E">Dehinc tumulo carmen iussus superadderet heres</l>
                    <l xml:id="d001l373" n="73" met="E">Grandibus atque foret littera caesa notis:</l>
                    <l xml:id="d001l374" n="74" met="E">"Hic quos una fides olim servavit amorque</l>
                    <l xml:id="d001l375" n="75" met="E">Mutuus extinctos condidit urna duos".</l>
                    <l xml:id="d001l376" n="76" met="E">Heu mihi quam fallax miserum spes tollit amantem</l>
                    <l xml:id="d001l377" n="77" met="E">Aeolii rapiunt iam mea vota Noti.</l>
                    <l xml:id="d001l378" n="78" met="E">Nescio quem praeferre mihi te Phama susurrat</l>
                    <l xml:id="d001l379" n="79" met="E">In tota rumor iam malus urbe volat.</l>
                    <l xml:id="d001l380" n="80" met="E">Iam mihi nescio quis dixit: "Tua vita marito</l>
                    <l xml:id="d001l381" n="81" met="E">Iungitur, alterius sponsa futura viri,</l>
                    <l xml:id="d001l382" n="82" met="E">Quae te sollicitat curas noctesque diesque</l>
                    <l xml:id="d001l383" n="83" met="E">Qua sine te nunquam vivere posse putas".</l>
                    <l xml:id="d001l384" n="84" met="E">Rumor ad invitas pervenerat impius auris</l>
                    <l xml:id="d001l385" n="85" met="E">Attonitum gelido frigore pectus erat.</l>
                    <l xml:id="d001l386" n="86" met="E">Anne meis aliquem patiar succedere regnis?</l>
                    <l xml:id="d001l387" n="87" met="E">Sint potius vitae tempora summae meae.</l>
                    <l xml:id="d001l388" n="88" met="E">Ismarius quondam per mille pericula vates</l>
                    <l xml:id="d001l389" n="89" met="E">Pro chara haud timuit coniuge ferre pedem,</l>
                    <l xml:id="d001l390" n="90" met="E">Non Phlegethonteas flammis torrentibus undas</l>
                    <l xml:id="d001l391" n="91" met="E">Expavit, fuscas non Acherontis aquas.</l>
                    <l xml:id="d001l392" n="92" met="E">Abstulit Hippodamen audaci Isione natus</l>
                    <l xml:id="d001l393" n="93" met="E">Fortiter a furiis, Eurice saeve, tuis.</l>
                    <l xml:id="d001l394" n="94" met="E">Pro gemina fortes Leucippide frater et Idas</l>
                    <l xml:id="d001l395" n="95" met="E">Tristia collata bella tulere manu.</l>
                    <l xml:id="d001l396" n="96" met="E">Quam grave sit iuvenem chara spoliare puella</l>
                    <l xml:id="d001l397" n="97" met="E">Testis erit Gaio diruta Troia dolo.</l>
                    <l xml:id="d001l398" n="98" met="E">Hanc animam potius per vulnera mille profundam</l>
                    <l xml:id="d001l399" n="99" met="E">Alterius quam sis ipsa puella viri.</l>
                    <l xml:id="d001l400" n="100" met="E">Tu prior insuetum sentire Cupidinis arcum</l>
                    <l xml:id="d001l401" n="101" met="E">Fecisti: ut phas est, tu mihi finis eris.</l>
                    <l xml:id="d001l402" n="102" met="E">Quod mihi si pro te sint bella gerenda verebor</l>
                    <l xml:id="d001l403" n="103" met="E">Dum potiar thalamis vulnera nulla tuis.</l>
                    <lb/>
                </div2>
                <div2 xml:id="001c006" type="carmen">
                    <head>
                        <abbr>6</abbr>
                    </head>
                    <p xml:id="d001l404" n="tit." met="E">6. felicitatem suam Candida iniuste irata | magno maerori concessisse lamentatur</p>
                    <l xml:id="d001l405" n="1" met="E">Non frustra Venerem prisci cecinere poetae</l>
                    <l xml:id="d001l406" n="2" met="E">E rapidi natam fluctibus esse maris,</l>
                    <l xml:id="d001l407" n="3" met="E">Non frustra cum Marte deam concumbere saevo</l>
                    <l xml:id="d001l408" n="4" met="E">Sanguinea miscet qui fera bella manu.</l>
                    <l xml:id="d001l409" n="5" met="E">Errat enim dubio Veneris victoria bello,</l>
                    <l xml:id="d001l410" n="6" met="E">Non eodem semper flamine vela tument,</l>
                    <l xml:id="d001l411" n="7" met="E">Infortunato modo quae spirabat amanti</l>
                    <l xml:id="d001l412" n="8" met="E">In medio cymbam deserit aura salo.</l>
                    <l xml:id="d001l413" n="9" met="E">Nec possum sospes tutos attingere portus,</l>
                    <l xml:id="d001l414" n="10" met="E">Vela per incertas diripiuntur aquas.</l>
                    <l xml:id="d001l415" n="11" met="E">Iam iam ducturus parcos ex hoste triumphos</l>
                    <l xml:id="d001l416" n="12" met="E">Cogor inexpleto carpere Marte fugam.</l>
                    <l xml:id="d001l417" n="13" met="E">Candida dum vultu tenuit me blanda sereno</l>
                    <l xml:id="d001l418" n="14" met="E">Et thalamo dignum censuit esse suo,</l>
                    <l xml:id="d001l419" n="15" met="E">Sorte mea cunctos iuvenes anteire videbar</l>
                    <l xml:id="d001l420" n="16" met="E">Quod mihi contigerat digna puella Iove.</l>
                    <l xml:id="d001l421" n="17" met="E">Quam multi petiere proci mihi solus habebam,</l>
                    <l xml:id="d001l422" n="18" met="E">Heheu tum multis invidiosus eram.</l>
                    <l xml:id="d001l423" n="19" met="E">Nulla mihi fuerat nisi cura placere puellae</l>
                    <l xml:id="d001l424" n="20" met="E">Utque foret longo tempore firmus amor.</l>
                    <l xml:id="d001l425" n="21" met="E">Haec si forte meos placidis spectarat ocellis</l>
                    <l xml:id="d001l426" n="22" met="E">Tangebam planta sidera summa levi.</l>
                    <l xml:id="d001l427" n="23" met="E">Hanc praeter poterat mihi nulla placere, nec unquam</l>
                    <l xml:id="d001l428" n="24" met="E">Haec mihi neglecto vilis amore fuit.</l>
                    <l xml:id="d001l429" n="25" met="E">Si mihi tunc aliquam superis misisset ab oris</l>
                    <l xml:id="d001l430" n="26" met="E">Iuppiter, hanc illi praepositurus eram.</l>
                    <l xml:id="d001l431" n="27" met="E">Iamque adamantea me vinxerat illa catena</l>
                    <l xml:id="d001l432" n="28" met="E">Firmaque perpetuus vincla pararat amor,</l>
                    <l xml:id="d001l433" n="29" met="E">Cum levis eventu nimium Fortuna sinistro</l>
                    <l xml:id="d001l434" n="30" met="E">Opposuit votis se truculenta meis.</l>
                    <l xml:id="d001l435" n="31" met="E">Tum fera nescio qua mota est levitate puella</l>
                    <l xml:id="d001l436" n="32" met="E">Clausit et indignas illa superba fores.</l>
                    <l xml:id="d001l437" n="33" met="E">Ast Amor hac causa ventosas scilicet alas</l>
                    <l xml:id="d001l438" n="34" met="E">Gestat, et aerium pervolat altus iter,</l>
                    <l xml:id="d001l439" n="35" met="E">Scilicet acer amor non una in sede moratur,</l>
                    <l xml:id="d001l440" n="36" met="E">Errat, et in certo non manet ille loco.</l>
                    <l xml:id="d001l441" n="37" met="E">Perfida quod mulier cupido promittit amanti</l>
                    <l xml:id="d001l442" n="38" met="E">Unda vel in summo pulvere terra notet,</l>
                    <l xml:id="d001l443" n="39" met="E">Attamen hos semper servavit femina mores</l>
                    <l xml:id="d001l444" n="40" met="E">Nata ad fallendos est ea turba viros.</l>
                    <l xml:id="d001l445" n="41" met="E">Non timuit Phrygium, deserto coniuge, moechum</l>
                    <l xml:id="d001l446" n="42" met="E">Perfida diverso Tyndaris orbe sequi.</l>
                    <l xml:id="d001l447" n="43" met="E">Illa tamen precibus flexa est fatisque dabatur</l>
                    <l xml:id="d001l448" n="44" met="E">Idaeum peteret Graia iuvenca nemus.</l>
                    <l xml:id="d001l449" n="45" met="E">Num ferus hac aliquis saevaque e tigride natus</l>
                    <l xml:id="d001l450" n="46" met="E">Assidua potuit me spoliare prece?</l>
                    <l xml:id="d001l451" n="47" met="E">Quae me cum domina potuit committere dulci</l>
                    <l xml:id="d001l452" n="48" met="E">Lingua, potest certe quodlibet illa nephas:</l>
                    <l xml:id="d001l453" n="49" met="E">Penelopen charo divertere posset Ulyxe</l>
                    <l xml:id="d001l454" n="50" met="E">Aque viro Euannem dissociare suo.</l>
                    <l xml:id="d001l455" n="51" met="E">Hac fingente nephas odisset candida, rupto</l>
                    <l xml:id="d001l456" n="52" met="E">Foedere, Philaciden Laodomia pium.</l>
                    <l xml:id="d001l457" n="53" met="E">Haec prius Ismarii dextram sentire tyranni</l>
                    <l xml:id="d001l458" n="54" met="E">Digna fuit tantum ne scelus ausa foret.</l>
                    <l xml:id="d001l459" n="55" met="E">Nunc mihi longa dies, nox longior esse videtur,</l>
                    <l xml:id="d001l460" n="56" met="E">Nulla voluptatis causa relicta mihi.</l>
                    <l xml:id="d001l461" n="57" met="E">Durius invitam nihil est quam velle puellam</l>
                    <l xml:id="d001l462" n="58" met="E">Flectere, temptantem maxima cura subit.</l>
                    <l xml:id="d001l463" n="59" met="E">Quoque minor spes est tanto magis ardua gliscit</l>
                    <l xml:id="d001l464" n="60" met="E">Flammaque solliciti pectoris ima tenet.</l>
                    <l xml:id="d001l465" n="61" met="E">Sive dies igitur, fuscis seu cincta tenebris</l>
                    <l xml:id="d001l466" n="62" met="E">Nox ruit, insomni nil nisi flere subit.</l>
                    <l xml:id="d001l467" n="63" met="E">Quo fueram solitus dilectum limen adire</l>
                    <l xml:id="d001l468" n="64" met="E">Tempore, nunc lachrymans tristia damna queror.</l>
                    <l xml:id="d001l469" n="65" met="E">Multa queror vitaeque meae me paenitet atque</l>
                    <l xml:id="d001l470" n="66" met="E">Longa nimis Lachesim ducere fila piget.</l>
                    <l xml:id="d001l471" n="67" met="E">Lnvehor in superos arcanaque fata deorum</l>
                    <l xml:id="d001l472" n="68" met="E">Dum poteram felix non potuisse mori</l>
                    <l xml:id="d001l473" n="69" met="E">Cum subit illa dies pullo signanda lapillo</l>
                    <l xml:id="d001l474" n="70" met="E">Qua mala sunt cordi vulnera facta meo</l>
                    <l xml:id="d001l475" n="71" met="E">Quaque nitens rutilis me Candida cepit ocellis</l>
                    <l xml:id="d001l476" n="72" met="E">Insueto flavas ordine compta comas.</l>
                    <l xml:id="d001l477" n="73" met="E">Squalida praecipites lachrymae labuntur in ora</l>
                    <l xml:id="d001l478" n="74" met="E">Cogor et in laceras unguibus ire genas.</l>
                    <l xml:id="d001l479" n="75" met="E">Quod nisi succurrant vel fata vel astra furenti</l>
                    <l xml:id="d001l480" n="76" met="E">Nescio quod laeva me manet omen ave.</l>
                    <lb/>
                </div2>
                <div2 xml:id="001c007" type="carmen">
                    <head>
                        <abbr>7</abbr>
                    </head>
                    <p xml:id="d001l481" n="tit." met="E">7. luxum quo puellae superbiunt detestatur | vetustissimae aetatis aureae temporibus commendatis</p>
                    <l xml:id="d001l482" n="1" met="E">Sidonio vestes primus qui murice tinxit</l>
                    <l xml:id="d001l483" n="2" met="E">Eripuit miseris, heu, bona quanta viris!</l>
                    <l xml:id="d001l484" n="3" met="E">Coepit Erythraeo mitti cum litore concha</l>
                    <l xml:id="d001l485" n="4" met="E">Gemmaque in Eoa quam legit Indus humo.</l>
                    <l xml:id="d001l486" n="5" met="E">Ex illo vexare procos didicere puellae</l>
                    <l xml:id="d001l487" n="6" met="E">Cogere et a duro limine ferre pedem.</l>
                    <l xml:id="d001l488" n="7" met="E">Tum primum assistens foribus custodia clausis</l>
                    <l xml:id="d001l489" n="8" met="E">Opposita miseros iussit abire sera.</l>
                    <l xml:id="d001l490" n="9" met="E">Candida dum viles humilis mea gessit amictus</l>
                    <l xml:id="d001l491" n="10" met="E">Quem proba se dignum crederet unus eram.</l>
                    <l xml:id="d001l492" n="11" met="E">Mi faciles uni semper patuere fenestrae</l>
                    <l xml:id="d001l493" n="12" met="E">Inque meo nullam vidit amore notam.</l>
                    <l xml:id="d001l494" n="13" met="E">Ast ubi nubilibus facta est maturior annis</l>
                    <l xml:id="d001l495" n="14" met="E">Et de corrupto pectore pulsa fides,</l>
                    <l xml:id="d001l496" n="15" met="E">Texit honoratum tunica Sidonide corpus</l>
                    <l xml:id="d001l497" n="16" met="E">Intempestivis sollicitata procis.</l>
                    <l xml:id="d001l498" n="17" met="E">Mox ego qui, fastu nondum retegente latentem</l>
                    <l xml:id="d001l499" n="18" met="E">Perfidiam, cunctis charior unus eram</l>
                    <l xml:id="d001l500" n="19" met="E">Pellor et occluso fiunt mihi iurgia poste:</l>
                    <l xml:id="d001l501" n="20" met="E">Ceu nunquam vultus viderit illa meos!</l>
                    <l xml:id="d001l502" n="21" met="E">Qui modo prae cunctis fidus credebar amator</l>
                    <l xml:id="d001l503" n="22" met="E">Crimine nunc coepi perfidus esse novo</l>
                    <l xml:id="d001l504" n="23" met="E">Et mea me centum iactat servire puellis</l>
                    <l xml:id="d001l505" n="24" met="E">Femineo fraudes Candida more parans.</l>
                    <l xml:id="d001l506" n="25" met="E">Nam simul incertae venere in taedia menti</l>
                    <l xml:id="d001l507" n="26" met="E">Causa repellendis haec solet esse procis,</l>
                    <l xml:id="d001l508" n="27" met="E">Scilicet innumeros peperit nova vestis amantes</l>
                    <l xml:id="d001l509" n="28" met="E">Et nobis comptas praetulit illa comas,</l>
                    <l xml:id="d001l510" n="29" met="E">Quaeque suos mulier cultu rnetitur amores</l>
                    <l xml:id="d001l511" n="30" met="E">Et fit ab ornatu quaeque superba suo.</l>
                    <l xml:id="d001l512" n="31" met="E">Ah genus inconstans et nulla mobile causa!</l>
                    <l xml:id="d001l513" n="32" met="E">Dispeream perstat si qua in amore diu.</l>
                    <l xml:id="d001l514" n="33" met="E">Felices nimium quos aurea protulit aetas:</l>
                    <l xml:id="d001l515" n="34" met="E">His data perpetuis est pia vita bonis.</l>
                    <l xml:id="d001l516" n="35" met="E">Antra domus fuerant rigido pendentia topho</l>
                    <l xml:id="d001l517" n="36" met="E">Sylvaeque communes omnibus alta casae.</l>
                    <l xml:id="d001l518" n="37" met="E">Corpora sub divo durantes nuda ferebant</l>
                    <l xml:id="d001l519" n="38" met="E">Cuncta nec obproprio membra videre fuit.</l>
                    <l xml:id="d001l520" n="39" met="E">Mora dabant victum dumoso excussa rubeto,</l>
                    <l xml:id="d001l521" n="40" met="E">Difficilis querna glande soluta fames.</l>
                    <l xml:id="d001l522" n="41" met="E">Illis nulla fuit telluris cura colendae,</l>
                    <l xml:id="d001l523" n="42" met="E">Terra sua cunctas sponte ferebat opes.</l>
                    <l xml:id="d001l524" n="43" met="E">Omnibus unda sitim potu sistebat inempto</l>
                    <l xml:id="d001l525" n="44" met="E">Haustaque de gelido flumine nectar erat.</l>
                    <l xml:id="d001l526" n="45" met="E">Errabant per agros nullo custode puellae</l>
                    <l xml:id="d001l527" n="46" met="E">Sylvestri passim simplicitate rudes.</l>
                    <l xml:id="d001l528" n="47" met="E">Una sibi solum satis esse putabat amantem,</l>
                    <l xml:id="d001l529" n="48" met="E">Tunc erat infandum crimen habere duos.</l>
                    <l xml:id="d001l530" n="49" met="E">Saepius umbrosis Venerem iunxere sub antris</l>
                    <l xml:id="d001l531" n="50" met="E">Natura insuetos percipiente modos.</l>
                    <l xml:id="d001l532" n="51" met="E">Saepe aliquis niveam tauro subigente iuvencam</l>
                    <l xml:id="d001l533" n="52" met="E">Optata didicit coniuge posse frui.</l>
                    <l xml:id="d001l534" n="53" met="E">Curabant magni mortalia pectora divi,</l>
                    <l xml:id="d001l535" n="54" met="E">Virgo nec exoso cesserat orbe pia.</l>
                    <l xml:id="d001l536" n="55" met="E">Iuppiter errabat per amoenos maximus agros</l>
                    <l xml:id="d001l537" n="56" met="E">Gratior huic caelo terra fuitque diu.</l>
                    <l xml:id="d001l538" n="57" met="E">Simplicibus mixti superi mortalibus ibant</l>
                    <l xml:id="d001l539" n="58" met="E">Noxius et nullo crimine mundus erat.</l>
                    <l xml:id="d001l540" n="59" met="E">Tum Venus insontem non corrumpentibus orbem</l>
                    <l xml:id="d001l541" n="60" met="E">Insidiis magnos iussit amare deos.</l>
                    <l xml:id="d001l542" n="61" met="E">Iuppiter Inachidem per florida prata vagantem</l>
                    <l xml:id="d001l543" n="62" met="E">Pressit et Europam trans freta salsa tulit.</l>
                    <l xml:id="d001l544" n="63" met="E">Tunc etiam Euanne dilecto fida marito</l>
                    <l xml:id="d001l545" n="64" met="E">Misit in ardentis se peritura rogos.</l>
                    <l xml:id="d001l546" n="65" met="E">Iactatum dubiis longinqua per aequora ventis</l>
                    <l xml:id="d001l547" n="66" met="E">Excepit reducem Penelopea virum:</l>
                    <l xml:id="d001l548" n="67" met="E">Lusit amatores pietas uxoria Graios</l>
                    <l xml:id="d001l549" n="68" met="E">Estque Ithacum mendax tela morata ducem.</l>
                    <l xml:id="d001l550" n="69" met="E">Occidit Alcestes pro charo fida marito</l>
                    <l xml:id="d001l551" n="70" met="E">Ne Stygias coniux aeger adiret aquas.</l>
                    <l xml:id="d001l552" n="71" met="E">At mala nescio quos servant haec saecula mores,</l>
                    <l xml:id="d001l553" n="72" met="E">Antiquis similis nulla puella viget.</l>
                    <lb/>
                </div2>
                <div2 xml:id="001c008" type="carmen">
                    <head>
                        <abbr>8</abbr>
                    </head>
                    <p xml:id="d001l554" n="tit." met="E">8. Pamphilam Candidae suae ancillam orat | ut dominam iratam conciliet</p>
                    <l xml:id="d001l555" n="1" met="E">Pamphila, curarum quondam mihi sola levamen,</l>
                    <l xml:id="d001l556" n="2" met="E">Conveniens rebus quae bene nomen habes:</l>
                    <l xml:id="d001l557" n="3" met="E">(In te fixit enim totus sua regna Cupido,</l>
                    <l xml:id="d001l558" n="4" met="E">Aptior est blandis nulla puella iocis),</l>
                    <l xml:id="d001l559" n="5" met="E">Visa meae dominae servire fideliter una,</l>
                    <l xml:id="d001l560" n="6" met="E">Una ministerio digna reperta pio,</l>
                    <l xml:id="d001l561" n="7" met="E">Cui non ipse suam praeferret Iuppiter Heben</l>
                    <l xml:id="d001l562" n="8" met="E">Quam natam Iuno mallet habere sibi,</l>
                    <l xml:id="d001l563" n="9" met="E">Sedula iucundas dominae deferre tabellas,</l>
                    <l xml:id="d001l564" n="10" met="E">Custodem multis fallere docta modis,</l>
                    <l xml:id="d001l565" n="11" met="E">Si memor es nec te mutarunt impia nobis</l>
                    <l xml:id="d001l566" n="12" met="E">Fata, nec ex omni spes mihi parte cadit.</l>
                    <l xml:id="d001l567" n="13" met="E">Multa meo dominae nutu mandata ferebas</l>
                    <l xml:id="d001l568" n="14" met="E">Dum naret placido nostra carina mari.</l>
                    <l xml:id="d001l569" n="15" met="E">Tempore quo peterem docuisti limina tutus</l>
                    <l xml:id="d001l570" n="16" met="E">Occultisque darem conscia signa notis,</l>
                    <l xml:id="d001l571" n="17" met="E">Ne vesana domo prospectans mater ab alta</l>
                    <l xml:id="d001l572" n="18" met="E">Cerneret assiduum praetereuntis iter.</l>
                    <l xml:id="d001l573" n="19" met="E">Crevit amor per te noster tenuisque favilla</l>
                    <l xml:id="d001l574" n="20" met="E">Edidit, heu, rapidam protinus aucta facem,</l>
                    <l xml:id="d001l575" n="21" met="E">Visceraque invasit correpti pectoris aegra,</l>
                    <l xml:id="d001l576" n="22" met="E">Quo nunquam, infelix, vulnere sanus ero,</l>
                    <l xml:id="d001l577" n="23" met="E">Quod non Phoebeus variis Podalirius herbis</l>
                    <l xml:id="d001l578" n="24" met="E">Sanaret, magicis Colchave nupta sacris;</l>
                    <l xml:id="d001l579" n="25" met="E">Saneturque licet, tamen est mansura cicatrix</l>
                    <l xml:id="d001l580" n="26" met="E">Quae mihi perpetui vulneris instar erit.</l>
                    <l xml:id="d001l581" n="27" met="E">Ergo ego cum per te rapidos sim missus in ignis</l>
                    <l xml:id="d001l582" n="28" met="E">Sic etiam per te restituendus ero</l>
                    <l xml:id="d001l583" n="29" met="E">Immitesque feri sentire Cupidinis arcus</l>
                    <l xml:id="d001l584" n="30" met="E">Quandoquidem semper mea fata volunt,</l>
                    <l xml:id="d001l585" n="31" met="E">Servitium iratae facias mihi mite puellae</l>
                    <l xml:id="d001l586" n="32" met="E">Aspera nescioqua quae ratione mihi est.</l>
                    <l xml:id="d001l587" n="33" met="E">Quod te per Venerem quaeso castamque Dianam</l>
                    <l xml:id="d001l588" n="34" met="E">Et dea si votis aptior ulla tuis.</l>
                    <l xml:id="d001l589" n="35" met="E">Illius ante pedes supplex procumbe verendos</l>
                    <l xml:id="d001l590" n="36" met="E">Immitem ponat saevitiemque roga.</l>
                    <l xml:id="d001l591" n="37" met="E">Ipsa patrocinium vexati sume clientis</l>
                    <l xml:id="d001l592" n="38" met="E">Tuta sit auxiliis ut mea causa tuis.</l>
                    <l xml:id="d001l593" n="39" met="E">Sic mihi dii faveant et te pia numina servent,</l>
                    <l xml:id="d001l594" n="40" met="E">Sic per te noster concilietur amor.</l>
                    <l xml:id="d001l595" n="41" met="E">Ut merui nullo tales ego crimine poenas</l>
                    <l xml:id="d001l596" n="42" met="E">Sit mihi, si fallo, durior illa diu.</l>
                    <l xml:id="d001l597" n="43" met="E">O te quale manet servati munus amantis</l>
                    <l xml:id="d001l598" n="44" met="E">Cesserit illa tua si modo victa prece!</l>
                    <l xml:id="d001l599" n="45" met="E">Non erit in tota felicior urbe puella,</l>
                    <l xml:id="d001l600" n="46" met="E">Augebit titulos gloria tanta tuos.</l>
                    <l xml:id="d001l601" n="47" met="E">Adiiciam Veneris sacra quoque carmen in aede</l>
                    <l xml:id="d001l602" n="48" met="E">Turba puellarum quod male fida legat:</l>
                    <l xml:id="d001l603" n="49" met="E">"Pamphila placavit duram facunda puellam</l>
                    <l xml:id="d001l604" n="50" met="E">Ne miser indigna tabe periret amans".</l>
                    <lb/>
                </div2>
                <div2 xml:id="001c009" type="carmen" met="R">
                    <head>
                        <abbr>9</abbr>
                    </head>
                    <p xml:id="d001l605" n="tit." met="E">9. elegantis formae commendatio</p>
                    <l xml:id="d001l606" n="1" met="E">O binas oculos faces,</l>
                    <l xml:id="d001l607" n="2" met="E">O flavas capitis comas,</l>
                    <l xml:id="d001l608" n="3" met="E">O vultus roseas genas!</l>
                    <l xml:id="d001l609" n="4" met="E">Felicem quater et nimis</l>
                    <l xml:id="d001l610" n="5" met="E">Cui mellita labellula</l>
                    <l xml:id="d001l611" n="6" met="E">Hyblaea et dabis oscula!</l>
                    <l xml:id="d001l612" n="7" met="E">Inclusam hic thalamis suis</l>
                    <l xml:id="d001l613" n="8" met="E">Complexus rigidas minas</l>
                    <l xml:id="d001l614" n="9" met="E">Spernet fulminis et freti</l>
                    <l xml:id="d001l615" n="10" met="E">Fluctus indomiti feros,</l>
                    <l xml:id="d001l616" n="11" met="E">Tutus Martis et impii</l>
                    <l xml:id="d001l617" n="12" met="E">Pugnas effugiet malas.</l>
                    <l xml:id="d001l618" n="13" met="E">Tu coniux aliquem puto</l>
                    <l xml:id="d001l619" n="14" met="E">Vel summum facies deum.</l>
                    <lb/>
                </div2>
                <div2 xml:id="001c010" type="carmen">
                    <head>
                        <abbr>10</abbr>
                    </head>
                    <p xml:id="d001l620" n="tit." met="E">10. lamentatio lugubris Ioannis Bononii fratris poetae | morte heu immatura praerepti</p>
                    <l xml:id="d001l621" n="1" met="E">Nostra licet titulus praescribat nomina nullus</l>
                    <l xml:id="d001l622" n="2" met="E">Nota tamen queruli carmina vatis erunt.</l>
                    <l xml:id="d001l623" n="3" met="E">Ille ego sum dum laetus eram qui laeta canebam,</l>
                    <l xml:id="d001l624" n="4" met="E">Si mea sors aliquo tempore laeta fuit.</l>
                    <l xml:id="d001l625" n="5" met="E">Sed semper mihi vita fuit maestissima, nec quae</l>
                    <l xml:id="d001l626" n="6" met="E">Nubila non fuerit contigit ulla dies.</l>
                    <l xml:id="d001l627" n="7" met="E">Tempora si primo recte numeramus ab ortu</l>
                    <l xml:id="d001l628" n="8" met="E">Exacta est lachrymis prima iuventa mihi.</l>
                    <l xml:id="d001l629" n="9" met="E">Immatura piae sum questus fata parentis</l>
                    <l xml:id="d001l630" n="10" met="E">Maluit infelix cui comes ire pater.</l>
                    <l xml:id="d001l631" n="11" met="E">Nec tamen hi fato canae periere senectae</l>
                    <l xml:id="d001l632" n="12" met="E">Extremus cunctis quae solet esse modus.</l>
                    <l xml:id="d001l633" n="13" met="E">Non tulit hos frater medica celeberrimus arte</l>
                    <l xml:id="d001l634" n="14" met="E">Ante diem solos interiisse suam,</l>
                    <l xml:id="d001l635" n="15" met="E">Confectusque simul gemitu Thaddeus amaro</l>
                    <l xml:id="d001l636" n="16" met="E">Rupit fatali stamina pulla colo.</l>
                    <l xml:id="d001l637" n="17" met="E">Vix ierant veteres aegro de pectore curae:</l>
                    <l xml:id="d001l638" n="18" met="E">Oblitis subiit luctibus acer amor</l>
                    <l xml:id="d001l639" n="19" met="E">Qui me dum tenuit letali vulnere fixum</l>
                    <l xml:id="d001l640" n="20" met="E">Ducta nec est felix vel brevis hora mihi.</l>
                    <l xml:id="d001l641" n="21" met="E">Non est qui misero doleat magis ullus amante</l>
                    <l xml:id="d001l642" n="22" met="E">Quem pigeat vitae saepius atque suae.</l>
                    <l xml:id="d001l643" n="23" met="E">Quanvis aerii saxosa cacumina montis</l>
                    <l xml:id="d001l644" n="24" met="E">Alta per et durus flumina miles eat,</l>
                    <l xml:id="d001l645" n="25" met="E">Ferrea suppositos urat lorica lacertos</l>
                    <l xml:id="d001l646" n="26" met="E">Debilitetque agiles longior hasta manus,</l>
                    <l xml:id="d001l647" n="27" met="E">Huic tamen exacto dulcis victoria bello</l>
                    <l xml:id="d001l648" n="28" met="E">Postmodo perpetua pace fruenda venit.</l>
                    <l xml:id="d001l649" n="29" met="E">Rarus amans finem sperato ponit amori:</l>
                    <l xml:id="d001l650" n="30" met="E">Huic lachrymae gemitus continuusque dolor.</l>
                    <l xml:id="d001l651" n="31" met="E">Inter ego has funera dira meorum</l>
                    <l xml:id="d001l652" n="32" met="E">Aetatis traxi tempora prima meae,</l>
                    <l xml:id="d001l653" n="33" met="E">Atque utinam nimium iacturis laesus acerbis</l>
                    <l xml:id="d001l654" n="34" met="E">Nunc quererer prisco damna minora malo!</l>
                    <l xml:id="d001l655" n="35" met="E">Diis aliter visum est qui me spoliare Ioanne</l>
                    <l xml:id="d001l656" n="36" met="E">Intempestivam sustinuere necem.</l>
                    <l xml:id="d001l657" n="37" met="E">Quinque miser sexto vix lustra ineunte fugarat:</l>
                    <l xml:id="d001l658" n="38" met="E">Tabe iuventutem debilitante perit,</l>
                    <l xml:id="d001l659" n="39" met="E">Deserit et geminos dulci cum coniuge natos,</l>
                    <l xml:id="d001l660" n="40" met="E">Vivit materna de quibus alter ope</l>
                    <l xml:id="d001l661" n="41" met="E">Editus ignoto genitore miserrimus infans,</l>
                    <l xml:id="d001l662" n="42" met="E">Proh pietas, alitur munere matris adhuc;</l>
                    <l xml:id="d001l663" n="43" met="E">Alter et hoc paulo maior qua voce parentem</l>
                    <l xml:id="d001l664" n="44" met="E">Conclamare potest alta sub astra vocat.</l>
                    <l xml:id="d001l665" n="45" met="E">Vix, credas, quis enim puerum sentire putaret?</l>
                    <l xml:id="d001l666" n="46" met="E">Sentit praereptum conqueriturque patrem.</l>
                    <l xml:id="d001l667" n="47" met="E">Elicit huic miseros genitrix maestissima luctus:</l>
                    <l xml:id="d001l668" n="48" met="E">Flens lachrymas pueri suscitat illa graves.</l>
                    <l xml:id="d001l669" n="49" met="E">Hos ego, vel si non fraterno tangar amore,</l>
                    <l xml:id="d001l670" n="50" met="E">Protinus in fletum commiseratus eo.</l>
                    <l xml:id="d001l671" n="51" met="E">"Siste graves" inquam "gemitus, miserabilis uxor,</l>
                    <l xml:id="d001l672" n="52" met="E">Iuncta infelici pene puella toro.</l>
                    <l xml:id="d001l673" n="53" met="E">Sola domi teneros fuerit servare nepotes</l>
                    <l xml:id="d001l674" n="54" met="E">Cura tibi, cunctos sit mihi cura foris.</l>
                    <l xml:id="d001l675" n="55" met="E">Vos ego dilecti de more parentis amabo,</l>
                    <l xml:id="d001l676" n="56" met="E">Vos ego dilecti more parentis alam.</l>
                    <l xml:id="d001l677" n="57" met="E">Nec Bernardinus frater modo vita supersit</l>
                    <l xml:id="d001l678" n="58" met="E">Vivere vos orbos et sine patre sinet,</l>
                    <l xml:id="d001l679" n="59" met="E">Cuius opem pietas perituro sedula fratri</l>
                    <l xml:id="d001l680" n="60" met="E">Porgeret ut medicam nocte dieque fuit".</l>
                    <l xml:id="d001l681" n="61" met="E">Proh dii, quanta fuit longi violentia morbi</l>
                    <l xml:id="d001l682" n="62" met="E">Sistere quam doctae non potuere manus!</l>
                    <l xml:id="d001l683" n="63" met="E">Heu, nihil invitis prosunt medicamina fatis</l>
                    <l xml:id="d001l684" n="64" met="E">Unicuique suam quae statuere diem.</l>
                    <l xml:id="d001l685" n="65" met="E">Sollicitus frustra rapidos vitaveris aestus</l>
                    <l xml:id="d001l686" n="66" met="E">Icarius tostam cum Canis urit humum.</l>
                    <l xml:id="d001l687" n="67" met="E">Effuge Sithoniasque nives glaciemque rigentem,</l>
                    <l xml:id="d001l688" n="68" met="E">Non tamen extremo surripiere rogo.</l>
                    <l xml:id="d001l689" n="69" met="E">Qui fuerit vitam rigidis, positurus in armis</l>
                    <l xml:id="d001l690" n="70" met="E">Incassum miles bella cruenta fugit.</l>
                    <l xml:id="d001l691" n="71" met="E">Naufragium saxo facturus nauta Cerauno</l>
                    <l xml:id="d001l692" n="72" met="E">Tranquillas frustra scindere quaerit aquas.</l>
                    <l xml:id="d001l693" n="73" met="E">Persephone iussit veniam dare nescia cuiquam</l>
                    <l xml:id="d001l694" n="74" met="E">Nos omnis Stygio devehat amne Charon.</l>
                    <l xml:id="d001l695" n="75" met="E">Vix bene in invisas infans caput extulit auras</l>
                    <l xml:id="d001l696" n="76" met="E">Hac videt infaustam conditione diem.</l>
                    <l xml:id="d001l697" n="77" met="E">Nec facies, aetas, aurum virtusve genusve,</l>
                    <l xml:id="d001l698" n="78" met="E">Cerbereis quenquam faucibus eripiunt.</l>
                    <l xml:id="d001l699" n="79" met="E">Irrita languenti prosunt nec pharmaca, leges</l>
                    <l xml:id="d001l700" n="80" met="E">Excisae rigido stant adamante ferae.</l>
                    <l xml:id="d001l701" n="81" met="E">Humanis natura bonis invidit et aegros</l>
                    <l xml:id="d001l702" n="82" met="E">Mortales superis noluit esse pares.</l>
                    <l xml:id="d001l703" n="83" met="E">Frater in exemplo es prima fraudate iuventa</l>
                    <l xml:id="d001l704" n="84" met="E">Cui nihil, heu, medicae profuit artis opus.</l>
                    <l xml:id="d001l705" n="85" met="E">Cornua bisquinum Phoebe curvavit in orbem</l>
                    <l xml:id="d001l706" n="86" met="E">Dum premis invisum languidis usque torum</l>
                    <l xml:id="d001l707" n="87" met="E">Sollicitasque tuis caelestia numina votis,</l>
                    <l xml:id="d001l708" n="88" met="E">Quandoquidem solet his ultimus esse locus.</l>
                    <l xml:id="d001l709" n="89" met="E">Mox ubi iam lapsae restat spes nulla salutis</l>
                    <l xml:id="d001l710" n="90" met="E">Vicinaeque patent proxima signa neci,</l>
                    <l xml:id="d001l711" n="91" met="E">Diverso statuis caelo temptare salutem</l>
                    <l xml:id="d001l712" n="92" met="E">Inque alium patria cedere ab urbe locum.</l>
                    <l xml:id="d001l713" n="93" met="E">Quid facis infelix? Alia morieris in urbe</l>
                    <l xml:id="d001l714" n="94" met="E">Adsit et, heu, fratrum qui tibi nullus erit.</l>
                    <l xml:id="d001l715" n="95" met="E">Ire tamen certum est, monitis parere nec ullis</l>
                    <l xml:id="d001l716" n="96" met="E">Ibimus, haec cura est ultima quando tibi.</l>
                    <l xml:id="d001l717" n="97" met="E">Exit apud montes Patavinum flumen amoenos</l>
                    <l xml:id="d001l718" n="98" met="E">Euganeum a gelida qua petit alpe solum.</l>
                    <l xml:id="d001l719" n="99" met="E">Bassanum veteres illic statuere coloni,</l>
                    <l xml:id="d001l720" n="100" met="E">Vicinis rident omnia laeta iugis.</l>
                    <l xml:id="d001l721" n="101" met="E">Iam miser huc habili lectica invectus abibat</l>
                    <l xml:id="d001l722" n="102" met="E">Et patriam certae linquere mentis erat.</l>
                    <l xml:id="d001l723" n="103" met="E">Mira canam: cornix tenues delapsa per auras</l>
                    <l xml:id="d001l724" n="104" met="E">Edidit infausto carmina laeva sono,</l>
                    <l xml:id="d001l725" n="105" met="E">Haeserat anterior lecticae quique trahendae</l>
                    <l xml:id="d001l726" n="106" met="E">Limen ad offensum concidit ictus equus.</l>
                    <l xml:id="d001l727" n="107" met="E">Huc ubi perventum, subito qua mente revertor,</l>
                    <l xml:id="d001l728" n="108" met="E">Heu partem linquo pectoris ipse mei.</l>
                    <l xml:id="d001l729" n="109" met="E">Stare iubet pietas illinc sed abire necesse</l>
                    <l xml:id="d001l730" n="110" met="E">In varias animus diripiturque vias.</l>
                    <l xml:id="d001l731" n="111" met="E">Hic frater mihi quo fuerat non charior alter,</l>
                    <l xml:id="d001l732" n="112" met="E">Hic mihi sed fuerat tota relicta domus.</l>
                    <l xml:id="d001l733" n="113" met="E">Paulatim exanimes linquebat spiritus artus</l>
                    <l xml:id="d001l734" n="114" met="E">Vixque aliquot fessus traxerat ille dies.</l>
                    <l xml:id="d001l735" n="115" met="E">Exiit assiduis tandem cruciatibus actus</l>
                    <l xml:id="d001l736" n="116" met="E">Exceptus Stygia spiritus estque rate.</l>
                    <l xml:id="d001l737" n="117" met="E">Spiritus Aoniis, heheu, sacer ille Camenis</l>
                    <l xml:id="d001l738" n="118" met="E">Fugit ad Elysiam non rediturus humum.</l>
                    <l xml:id="d001l739" n="119" met="E">Esse quid hoc dicam (num divos? sidera? fatum?)</l>
                    <l xml:id="d001l740" n="120" met="E">Sit status ut fragili nullus in orbe bonis?</l>
                    <l xml:id="d001l741" n="121" met="E">Vivere Nestoreos fuerit qui dignus ad annos</l>
                    <l xml:id="d001l742" n="122" met="E">Exiguum claudet lubrica vita diem.</l>
                    <l xml:id="d001l743" n="123" met="E">Qui fuerit dignus natali luce necari</l>
                    <l xml:id="d001l744" n="124" met="E">Durabit magnos despicietque deos.</l>
                    <l xml:id="d001l745" n="125" met="E">O ego quam mallem fieri Marpessia cautes</l>
                    <l xml:id="d001l746" n="126" met="E">Laederet ut nullus saxea membra dolor!</l>
                    <l xml:id="d001l747" n="127" met="E">Infelix Niobe cum bis sex funera vidit</l>
                    <l xml:id="d001l748" n="128" met="E">At felix casu postmodo facta novo.</l>
                    <l xml:id="d001l749" n="129" met="E">Imposuit finem lugubribus illa querelis</l>
                    <l xml:id="d001l750" n="130" met="E">Tristia cum tegeret candidus ora lapis.</l>
                    <l xml:id="d001l751" n="131" met="E">At mihi perpetuos versu variante labores</l>
                    <l xml:id="d001l752" n="132" met="E">Infortunatae damna querenda domus</l>
                    <l xml:id="d001l753" n="133" met="E">Quae veluti nunc cymba suo spoliata magistro</l>
                    <l xml:id="d001l754" n="134" met="E">Errat et implacidis acta vagatur aquis.</l>
                    <l xml:id="d001l755" n="135" met="E">Non est qui Zephyris det lintea plena secundis</l>
                    <l xml:id="d001l756" n="136" met="E">Gnorit et ad coeptam sidera fida viam,</l>
                    <l xml:id="d001l757" n="137" met="E">Proruit in scopulos remis labentibus altos</l>
                    <l xml:id="d001l758" n="138" met="E">Naufragaque hostili prora redundat aqua</l>
                    <l xml:id="d001l759" n="139" met="E">Namque gubernacli qui pondera cuncta ferebat</l>
                    <l xml:id="d001l760" n="140" met="E">Concidit invalidam deseruitque ratem.</l>
                    <l xml:id="d001l761" n="141" met="E">Si modo, dii superi, mortalia facta videtis</l>
                    <l xml:id="d001l762" n="142" met="E">Nec fors humanum sola gubernat iter,</l>
                    <l xml:id="d001l763" n="143" met="E">Quassatae dudum poteratis parcere genti</l>
                    <l xml:id="d001l764" n="144" met="E">Parcarumque avidas continuasse manus.</l>
                    <l xml:id="d001l765" n="145" met="E">Crimine vel si quo dispendia tanta meremur</l>
                    <l xml:id="d001l766" n="146" met="E">Et laesi poenas cogitat ira Iovis,</l>
                    <l xml:id="d001l767" n="147" met="E">Stravit ut audaces dextra victrice Gigantas</l>
                    <l xml:id="d001l768" n="148" met="E">Phlegreo spargens membra cruenta solo,</l>
                    <l xml:id="d001l769" n="149" met="E">Nos omnis hora pariter rapuisset eadem</l>
                    <l xml:id="d001l770" n="150" met="E">Phoebea ut Niobes turba perempta manu est,</l>
                    <l xml:id="d001l771" n="151" met="E">Deucalioneo poterat summergere nimbo</l>
                    <l xml:id="d001l772" n="152" met="E">Nostra vel aetherea perdere tecta face.</l>
                    <l xml:id="d001l773" n="153" met="E">Iuppiter, heu, caelo mortalia ridet ab alto</l>
                    <l xml:id="d001l774" n="154" met="E">Humanas curant numina nulla preces.</l>
                    <l xml:id="d001l775" n="155" met="E">Nec te, chare, meae possunt revocare querelae</l>
                    <l xml:id="d001l776" n="156" met="E">Marmorea at cineres contegit urna tuos.</l>
                    <l xml:id="d001l777" n="157" met="E">Quandoquidem primis fueras moriturus in annis</l>
                    <l xml:id="d001l778" n="158" met="E">In patria poteras mitius urbe mori.</l>
                    <l xml:id="d001l779" n="159" met="E">Cognatorum isset consueto ex ordine pompa</l>
                    <l xml:id="d001l780" n="160" met="E">Diffundens lachrymas ad tua busta pias.</l>
                    <l xml:id="d001l781" n="161" met="E">Frigida cinxissem Phoebea tempora fronde</l>
                    <l xml:id="d001l782" n="162" met="E">Pressissentque cavam languida colla lyram.</l>
                    <l xml:id="d001l783" n="163" met="E">Sculpsissem structo carmen de more sepulchro</l>
                    <l xml:id="d001l784" n="164" met="E">Servandis avida posteritate notis:</l>
                    <l xml:id="d001l785" n="165" met="E">"Loannes hic ante diem lugente quiesco</l>
                    <l xml:id="d001l786" n="166" met="E">Tarvisio patria, gente Bononigena.</l>
                    <l xml:id="d001l787" n="167" met="E">Pieridas colui, nona trieteride saevas</l>
                    <l xml:id="d001l788" n="168" met="E">Iniecere mihi ferrea fata manus.</l>
                    <l xml:id="d001l789" n="169" met="E">Deterior cessit matri pars ossea terrae</l>
                    <l xml:id="d001l790" n="170" met="E">Spiritus auctori redditus estque Deo".</l>
                    <l xml:id="d001l791" n="171" met="E">Turpiter externa sed nunc tellure sepultum</l>
                    <l xml:id="d001l792" n="172" met="E">Nobilitat nullis hospita terra modis.</l>
                    <l xml:id="d001l793" n="173" met="E">Ni tua lecturos sperarem scripta nepotes,</l>
                    <l xml:id="d001l794" n="174" met="E">Scripta vel a magno principe digna legi,</l>
                    <l xml:id="d001l795" n="175" met="E">Extinctum quererer penitus, sed phama perennis</l>
                    <l xml:id="d001l796" n="176" met="E">Ingenii vivet tempus in omne tui.</l>
                    <l xml:id="d001l797" n="177" met="E">Interea Elysio felix requiesce sub antro:</l>
                    <l xml:id="d001l798" n="178" met="E">Dicitur hic sacris vatibus esse quies.</l>
                    <l xml:id="d001l799" n="179" met="E">Ast ego iam, mea lux, saltus deducar ad illos</l>
                    <l xml:id="d001l800" n="180" met="E">Spargit ubi umbrosas myrtea sylva comas.</l>
                    <l xml:id="d001l801" n="181" met="E">Nec mora, paulatim cuncti mittentur eodem</l>
                    <l xml:id="d001l802" n="182" met="E">Restabunt lacerae membra nec ulla domus,</l>
                    <l xml:id="d001l803" n="183" met="E">Scilicet aspirat solis fortuna beatis</l>
                    <l xml:id="d001l804" n="184" met="E">Qui semel est nunquam desinit esse miser.</l>
                    <lb/>
                </div2>
                <div2 xml:id="001c011" type="carmen" met="F">
                    <head>
                        <abbr>11</abbr>
                    </head>
                    <p xml:id="d001l805" n="tit." met="E">11. spes futurae quandoque melioris fortunae</p>
                    <l xml:id="d001l806" n="1" met="E">Non semper tumidae, furente coro,</l>
                    <l xml:id="d001l807" n="2" met="E">Insanum rapiunt fretrum procellae.</l>
                    <l xml:id="d001l808" n="3" met="E">Nutans, remige nil iuvante, lato</l>
                    <l xml:id="d001l809" n="4" met="E">Non semper fluitat mari carina.</l>
                    <l xml:id="d001l810" n="5" met="E">Fervens Adria si decem diebus</l>
                    <l xml:id="d001l811" n="6" met="E">Aestus indomitis ciet sub undis,</l>
                    <l xml:id="d001l812" n="7" met="E">Parcentes nihil improbo labori</l>
                    <l xml:id="d001l813" n="8" met="E">Nautas undecimus sequensve Phoebus</l>
                    <l xml:id="d001l814" n="9" met="E">Tutus litoreae dabit quieti.</l>
                    <l xml:id="d001l815" n="10" met="E">Quare, fors inimica, nil timenti</l>
                    <l xml:id="d001l816" n="11" met="E">Esto nubila ceu diu fuisti.</l>
                    <l xml:id="d001l817" n="12" met="E">Sperabo mihi te tamen serenam,</l>
                    <l xml:id="d001l818" n="13" met="E">Spes haec funere defutura solo est.</l>
                    <lb/>
                </div2>
                <div2 xml:id="001c012" type="carmen">
                    <head>
                        <abbr>12</abbr>
                    </head>
                    <p xml:id="d001l819" n="tit." met="E">12. fortuna surda et caeca, ideo temeraria</p>
                    <l xml:id="d001l820" n="1" met="E">Audiret si surda viros fortuna querentis</l>
                    <l xml:id="d001l821" n="2" met="E">Assidua flecti posset et ipsa prece.</l>
                    <l xml:id="d001l822" n="3" met="E">Cerneret eventus alios si caeca merentes</l>
                    <l xml:id="d001l823" n="4" met="E">Forte pia miseros mota iuvaret ope.</l>
                    <l xml:id="d001l824" n="5" met="E">Cumque preces abigat, stratos non cernat inique,</l>
                    <l xml:id="d001l825" n="6" met="E">Res hominum nulla sic ratione gerit.</l>
                    <lb/>
                </div2>
                <div2 xml:id="001c013" type="carmen">
                    <head>
                        <abbr>13</abbr>
                    </head>
                    <p xml:id="d001l826" n="tit." met="E">13. nomen cognomen moresque suos lecturo indicat</p>
                    <l xml:id="d001l827" n="1" met="E">Si patriam nomenque tui vitamque poetae,</l>
                    <l xml:id="d001l828" n="2" met="E">Lector, et ingenium noscere forte cupis,</l>
                    <l xml:id="d001l829" n="3" met="E">Veridico populi vocor ore Hieronimus atque</l>
                    <l xml:id="d001l830" n="4" met="E">Sic data sunt vati nomina digna pio.</l>
                    <l xml:id="d001l831" n="5" met="E">Si cognomen aves audire: Bononius ipsa</l>
                    <l xml:id="d001l832" n="6" met="E">Nuncupor, id nobis attribuente domo.</l>
                    <l xml:id="d001l833" n="7" met="E">Tarvisium gremio me protulit ubere felix,</l>
                    <l xml:id="d001l834" n="8" met="E">Urbs Italos nymphis ante dicata locos:</l>
                    <l xml:id="d001l835" n="9" met="E">Invia saxosas rapiens per prata fragorem</l>
                    <l xml:id="d001l836" n="10" met="E">Implacidum torquet qua Plavis altus aquas,</l>
                    <l xml:id="d001l837" n="11" met="E">Atque secans urbem vicino natus in agro</l>
                    <l xml:id="d001l838" n="12" met="E">Caeruleus placido labitur amne Silis,</l>
                    <l xml:id="d001l839" n="13" met="E">Nymphaque Butniace crebris ubi fontibus aucta</l>
                    <l xml:id="d001l840" n="14" met="E">Percurrit triplici moenia laeta vado.</l>
                    <l xml:id="d001l841" n="15" met="E">Si bona fortunae spectes, miserabilis Irus;</l>
                    <l xml:id="d001l842" n="16" met="E">Ditia si parvo pectora, Croesus ero.</l>
                </div2>
            </div1>
            <div1 xml:id="d002" type="section" decls="#md" met="various">
                <head>
                    <title>2</title>
                    <abbr>2</abbr>
                    <bibl source="digital">Ketty Peruch</bibl>
                </head>
                <div2 xml:id="002c001" type="carmen">
                    <head>
                        <abbr>1</abbr>
                    </head>
                    <p xml:id="d002l1" n="tit." met="E">1. Venetae classi in Turcos proficiscenti felices | ominatur eventus, originem Venetae urbis | obiter complexus</p>
                    <l xml:id="d002l2" n="1" met="E">Bella parant Veneti Turcos fusura ruentis,</l>
                    <l xml:id="d002l3" n="2" met="E">Iam nova velivolo classis itura mari est.</l>
                    <l xml:id="d002l4" n="3" met="E">Vota mea expectant quales diuturna triumphos,</l>
                    <l xml:id="d002l5" n="4" met="E">Expectat Venetos gloria quanta patres!</l>
                    <l xml:id="d002l6" n="5" met="E">Nunc erit Euboicos ulcisci clade labores</l>
                    <l xml:id="d002l7" n="6" met="E">Tempus et iniusta corpora caesa manu.</l>
                    <l xml:id="d002l8" n="7" met="E">Aeole, ventorum flatus emitte secundos</l>
                    <l xml:id="d002l9" n="8" met="E">Impleat ut facilis candida vela Notus,</l>
                    <l xml:id="d002l10" n="9" met="E">Et fluctus mulce placido, Neptune, tridenti</l>
                    <l xml:id="d002l11" n="10" met="E">Tranquilla ut tutas praebeat unda vias.</l>
                    <l xml:id="d002l12" n="11" met="E">Caeruleus Triton lituo comitetur adunco</l>
                    <l xml:id="d002l13" n="12" met="E">Exanclaturas barbara bella rates.</l>
                    <l xml:id="d002l14" n="13" met="E">Gratia magnanimo summa est referenda Leoni:</l>
                    <l xml:id="d002l15" n="14" met="E">Solus is eversas sustinet orbis opes,</l>
                    <l xml:id="d002l16" n="15" met="E">Cumque premat populos crudeli caede Pelasgos</l>
                    <l xml:id="d002l17" n="16" met="E">Turcus et in Latium bella cruenta paret,</l>
                    <l xml:id="d002l18" n="17" met="E">Hic pro communi solus capit arma salute</l>
                    <l xml:id="d002l19" n="18" met="E">Caedit et hostiles, Marte iuvante, manus.</l>
                    <l xml:id="d002l20" n="19" met="E">Dii faciant igitur Pelopea per oppida turmas</l>
                    <l xml:id="d002l21" n="20" met="E">Diffusas nostro pellat ab orbe procul,</l>
                    <l xml:id="d002l22" n="21" met="E">Nec prosint celeres mitti post terga sagittae</l>
                    <l xml:id="d002l23" n="22" met="E">Quas iacit averso perfidus hostis equo!</l>
                    <l xml:id="d002l24" n="23" met="E">Ferre iugum discat Venetum superata Corinthos</l>
                    <l xml:id="d002l25" n="24" met="E">Et Lacedaemoniae diripiantur opes.</l>
                    <l xml:id="d002l26" n="25" met="E">Omnia quae bimaris spacio clauduntur ab Isthmi</l>
                    <l xml:id="d002l27" n="26" met="E">Oppida sint nostri sub dicione Ducis.</l>
                    <l xml:id="d002l28" n="27" met="E">Quis neget antiquis Venetos ex urbibus ortos,</l>
                    <l xml:id="d002l29" n="28" met="E">Romanae ac Phrygiae nobilitatis opus,</l>
                    <l xml:id="d002l30" n="29" met="E">Iure gubernandas quibus ingens cedat habenas</l>
                    <l xml:id="d002l31" n="30" met="E">Qua circumfusa cingitur orbis aqua?</l>
                    <l xml:id="d002l32" n="31" met="E">Fundamenta tibi veteres, Aquileia, Quirites</l>
                    <l xml:id="d002l33" n="32" met="E">Obvia barbaricis opposuere minis.</l>
                    <l xml:id="d002l34" n="33" met="E">Italiam suetus terrere, exterritus abs te</l>
                    <l xml:id="d002l35" n="34" met="E">In Latiam rueret ne ferus hostis humum.</l>
                    <l xml:id="d002l36" n="35" met="E">Corniger hinc imis qua se liquentia ripis</l>
                    <l xml:id="d002l37" n="36" met="E">Fert, Opiterginas Ilion auxit opes.</l>
                    <l xml:id="d002l38" n="37" met="E">Inde erat Altinum, nomen de moenibus altis,</l>
                    <l xml:id="d002l39" n="38" met="E">Quod Tarvisani praeterit unda Silis.</l>
                    <l xml:id="d002l40" n="39" met="E">Hos Veneti tenuere locos, Antenora fausto</l>
                    <l xml:id="d002l41" n="40" met="E">Sidere ad Euganeos turba secuta sinus.</l>
                    <l xml:id="d002l42" n="41" met="E">Oppida condiderant Venetos diversa per agros</l>
                    <l xml:id="d002l43" n="42" met="E">Clara domi, bello fortia, pulchra situ.</l>
                    <l xml:id="d002l44" n="43" met="E">Attila Pannoniis irrumpens dirus ab oris</l>
                    <l xml:id="d002l45" n="44" met="E">Funditus inphanda sustulit illa manu.</l>
                    <l xml:id="d002l46" n="45" met="E">Terra parum tuta est, vicinas vulgus in undas,</l>
                    <l xml:id="d002l47" n="46" met="E">Adriaci fato praecipiente fugit.</l>
                    <l xml:id="d002l48" n="47" met="E">Tota suos illuc transfert Aquileia penates</l>
                    <l xml:id="d002l49" n="48" met="E">Et quae concordis nominis omen habet.</l>
                    <l xml:id="d002l50" n="49" met="E">Cura Opiterginos eadem Altinumque fatigat</l>
                    <l xml:id="d002l51" n="50" met="E">Ponere fortuna sub meliore larem.</l>
                    <l xml:id="d002l52" n="51" met="E">Tarvisio cives aliquot venere potentes,</l>
                    <l xml:id="d002l53" n="52" met="E">Misit non paucos urbs Patavina suos.</l>
                    <l xml:id="d002l54" n="53" met="E">Areolae extantes undis scopulique frequentes</l>
                    <l xml:id="d002l55" n="54" met="E">Hortantur subitas aedificare casas.</l>
                    <l xml:id="d002l56" n="55" met="E">Reicit effusas tellus aggesta lacunas,</l>
                    <l xml:id="d002l57" n="56" met="E">Firmato palis obicibusque solo.</l>
                    <l xml:id="d002l58" n="57" met="E">Huc bona comportant ingentes plurima naves,</l>
                    <l xml:id="d002l59" n="58" met="E">Quoslibet huc fructus terra propinqua vehit</l>
                    <l xml:id="d002l60" n="59" met="E">Quippe Silis Tarvisanis huc fontibus ortus,</l>
                    <l xml:id="d002l61" n="60" met="E">Huc Meduacus aquas miscet uterque suas,</l>
                    <l xml:id="d002l62" n="61" met="E">Non procul inde Athesis, Padus et Liquentia, Plabis</l>
                    <l xml:id="d002l63" n="62" met="E">Hostia non parvae commoditatis habent.</l>
                    <l xml:id="d002l64" n="63" met="E">Nunc ubi Mygdoniis fora sunt miranda columnis,</l>
                    <l xml:id="d002l65" n="64" met="E">Turris et assurgens sidera celsa ferit,</l>
                    <l xml:id="d002l66" n="65" met="E">Tollitur auratum pario de marmore templum</l>
                    <l xml:id="d002l67" n="66" met="E">Atria longaevi stant ubi celsa Ducis,</l>
                    <l xml:id="d002l68" n="67" met="E">Saepta gravem cohibent ubi diis accepta senatum,</l>
                    <l xml:id="d002l69" n="68" met="E">Praebebat glaucos piscibus alga toros.</l>
                    <l xml:id="d002l70" n="69" met="E">Moenia iam stabant, Venetis poteratque videri</l>
                    <l xml:id="d002l71" n="70" met="E">Exulibus magnos consuluisse deos,</l>
                    <l xml:id="d002l72" n="71" met="E">Si modo quae vates Apono consultus in atro</l>
                    <l xml:id="d002l73" n="72" met="E">Edidit eventus sunt habitura suos,</l>
                    <l xml:id="d002l74" n="73" met="E">Auguris antiqua veniens ab origine, qui iam</l>
                    <l xml:id="d002l75" n="74" met="E">Vidit ab Euganeo pila cruenta iugo:</l>
                    <l xml:id="d002l76" n="75" met="E">"Pannoniis regio licet ignibus ardeat omnis</l>
                    <l xml:id="d002l77" n="76" met="E">Noster erit domito magnus in orbe cinis.</l>
                    <l xml:id="d002l78" n="77" met="E">Urbs erit a Venetis nomen sumptura colonis</l>
                    <l xml:id="d002l79" n="78" met="E">Altera ceu mundi Roma futura caput".</l>
                    <l xml:id="d002l80" n="79" met="E">En cinis hic ingens factus totumque per orbem</l>
                    <l xml:id="d002l81" n="80" met="E">Horrescunt Venetas terra fretumque minas.</l>
                    <l xml:id="d002l82" n="81" met="E">Hunc illum superant bellis victricibus hostem</l>
                    <l xml:id="d002l83" n="82" met="E">Protenduntque amplis finibus imperium.</l>
                    <l xml:id="d002l84" n="83" met="E">Quid memorem Venetis ut quaelibet insula sceptris</l>
                    <l xml:id="d002l85" n="84" met="E">Longaque litoreae pareat ora plagae?</l>
                    <l xml:id="d002l86" n="85" met="E">Singula quid memorem iusto quae Marte subacta</l>
                    <l xml:id="d002l87" n="86" met="E">Parca vel oblata deditione tenent?</l>
                    <l xml:id="d002l88" n="87" met="E">Nam loca cum diris premerentur multa tyrannis</l>
                    <l xml:id="d002l89" n="88" met="E">Iustitia et saevo sub pede pressa foret,</l>
                    <l xml:id="d002l90" n="89" met="E">Sponte patrocinium Veneti petiere senatus</l>
                    <l xml:id="d002l91" n="90" met="E">Quo duce tranquilla pace fruuntur adhuc.</l>
                    <l xml:id="d002l92" n="91" met="E">Roboris hoc proprium Veneti, superare superbos,</l>
                    <l xml:id="d002l93" n="92" met="E">Protegere afflictos inclyta gesta monent.</l>
                    <l xml:id="d002l94" n="93" met="E">Dii iubeant igitur fatorumque integer ordo</l>
                    <l xml:id="d002l95" n="94" met="E">Omnia quae certa tempora lege gerunt:</l>
                    <l xml:id="d002l96" n="95" met="E">"Si qua meis fiet Venetis iniuria, si quis</l>
                    <l xml:id="d002l97" n="96" met="E">Caelicolis gratum laeserit imperium,</l>
                    <l xml:id="d002l98" n="97" met="E">Protinus extremam mittant sua sub iuga tubam</l>
                    <l xml:id="d002l99" n="98" met="E">Et si gens aliqua est ulteriore situ".</l>
                    <lb/>
                </div2>
                <div2 xml:id="002c002" type="carmen">
                    <head>
                        <abbr>2</abbr>
                    </head>
                    <p xml:id="d002l100" n="tit." met="E">2. Thaliae suae blanditur cuius ductu | Candida iram posuerit, qui spe fovente | ad reconciliatam gratiam duravit</p>
                    <l xml:id="d002l101" n="1" met="E">Cinge triumphali felices fronde capillos</l>
                    <l xml:id="d002l102" n="2" met="E">Semper, io, votis apta Thalia meis.</l>
                    <l xml:id="d002l103" n="3" met="E">Vicimus: assiduae tandem valuere querelae</l>
                    <l xml:id="d002l104" n="4" met="E">Iratam nobis conciliare deam.</l>
                    <l xml:id="d002l105" n="5" met="E">Ergo eris ipsa mihi fulvo preciosior auro,</l>
                    <l xml:id="d002l106" n="6" met="E">Si potes adversis addere rebus opem.</l>
                    <l xml:id="d002l107" n="7" met="E">Sollicitas aegro pellis de pectore curas</l>
                    <l xml:id="d002l108" n="8" met="E">Nimirum ingrata est te sine vita mihi.</l>
                    <l xml:id="d002l109" n="9" met="E">Tu me Castalias fessum deducis ad undas</l>
                    <l xml:id="d002l110" n="10" met="E">Arida de sicco cedat ut ore sitis.</l>
                    <l xml:id="d002l111" n="11" met="E">Emathiae gelida refoves tu frondis in umbra</l>
                    <l xml:id="d002l112" n="12" met="E">Cum canis Icarii signa proterva micant,</l>
                    <l xml:id="d002l113" n="13" met="E">Securoque graves pellis de pectore curas</l>
                    <l xml:id="d002l114" n="14" met="E">Neve premant animum nubila fusca facis.</l>
                    <l xml:id="d002l115" n="15" met="E">Et, quod praecipuum est, iratae verba puellae</l>
                    <l xml:id="d002l116" n="16" met="E">Aspera facunda flectere voce potes.</l>
                    <l xml:id="d002l117" n="17" met="E">Nuper enim dominam de me mala multa querentem</l>
                    <l xml:id="d002l118" n="18" met="E">Molliit ante tua Pamphila mota prece.</l>
                    <l xml:id="d002l119" n="19" met="E">Errabam solus latam de more per urbem</l>
                    <l xml:id="d002l120" n="20" met="E">Concipiens animo nihil nisi triste meo,</l>
                    <l xml:id="d002l121" n="21" met="E">Tum solitum maestus lento pede limen adivi</l>
                    <l xml:id="d002l122" n="22" met="E">Et sat adhuc faciles non ratus esse vias.</l>
                    <l xml:id="d002l123" n="23" met="E">Interea fundens imo suspiria corde</l>
                    <l xml:id="d002l124" n="24" met="E">"Aeternum" dixit "ianua clausa, vale.</l>
                    <l xml:id="d002l125" n="25" met="E">Praecipiti infelix occumbam morte necesse est,</l>
                    <l xml:id="d002l126" n="26" met="E">Cedunt immodicis corpora pressa malis".</l>
                    <l xml:id="d002l127" n="27" met="E">Talia vix fueram summissa voce locutus,</l>
                    <l xml:id="d002l128" n="28" met="E">Pallentes lachrymis immaduere genae;</l>
                    <l xml:id="d002l129" n="29" met="E">En micat ex altera rutilans mihi stella fenestra</l>
                    <l xml:id="d002l130" n="30" met="E">Diripiens oculis lumina nostra suis.</l>
                    <l xml:id="d002l131" n="31" met="E">Candida nec servum potuit sufferre dolentem</l>
                    <l xml:id="d002l132" n="32" met="E">Quin oculis veniae nuntia signa daret.</l>
                    <l xml:id="d002l133" n="33" met="E">Tunc instaurato collegi corpore vires,</l>
                    <l xml:id="d002l134" n="34" met="E">Fessa pererravit tunc novus ossa vigor.</l>
                    <l xml:id="d002l135" n="35" met="E">Tristia tunc lachrymis nihil obfuit ora rigasse</l>
                    <l xml:id="d002l136" n="36" met="E">Praecipuum lachrymae pignus amoris habent.</l>
                    <l xml:id="d002l137" n="37" met="E">Ni spes invisam fovisset credula vitam</l>
                    <l xml:id="d002l138" n="38" met="E">Iam proprio caesus saepius ense forem.</l>
                    <l xml:id="d002l139" n="39" met="E">Sperasset quicquam si forte miserrimus Iphis</l>
                    <l xml:id="d002l140" n="40" met="E">Exemplo poterat tot mala ferre meo.</l>
                    <l xml:id="d002l141" n="41" met="E">Si nimium lenti sperasset Phyllis amantis</l>
                    <l xml:id="d002l142" n="42" met="E">Attica ad Ismarios vela redire sinus</l>
                    <l xml:id="d002l143" n="43" met="E">Vixisset, laqueo nec se furibunda necasset</l>
                    <l xml:id="d002l144" n="44" met="E">Demophoonteae cum rediere rates.</l>
                    <l xml:id="d002l145" n="45" met="E">Speranti victum dant annua rura colono</l>
                    <l xml:id="d002l146" n="46" met="E">Praemiaque exacti magna laboris habet.</l>
                    <l xml:id="d002l147" n="47" met="E">Spes etiam fuso cupientes hoste triumphum</l>
                    <l xml:id="d002l148" n="48" met="E">Ductores ineant bella cruenta facit.</l>
                    <l xml:id="d002l149" n="49" met="E">Quid? Quod saepe reos tenebroso carcere nexos</l>
                    <l xml:id="d002l150" n="50" met="E">Iudice sub tetrico liberat illa dea.</l>
                    <l xml:id="d002l151" n="51" met="E">Quin etiam dubiis longinqua per aequora ventis</l>
                    <l xml:id="d002l152" n="52" met="E">Litora iactatus navita fida petit.</l>
                    <l xml:id="d002l153" n="53" met="E">Cum mihi succurrunt quae sum dispendia passus</l>
                    <l xml:id="d002l154" n="54" met="E">Tot mala ferre alium vix potuisse puto.</l>
                    <l xml:id="d002l155" n="55" met="E">Haec aequa quia mente tuli superata laborum</l>
                    <l xml:id="d002l156" n="56" met="E">Meta dedit placida denique mente frui.</l>
                    <l xml:id="d002l157" n="57" met="E">Et si qua insomnis totas mihi ducta per horas</l>
                    <l xml:id="d002l158" n="58" met="E">Nox fuit immensis pervigilata malis,</l>
                    <l xml:id="d002l159" n="59" met="E">Nunc iuvet expertem curarum ducere vitam</l>
                    <l xml:id="d002l160" n="60" met="E">Et dare securo membra levanda toro.</l>
                    <lb/>
                </div2>
                <div2 xml:id="002c003" type="carmen">
                    <head>
                        <abbr>3</abbr>
                    </head>
                    <p xml:id="d002l161" n="tit." met="E">3. poetica arte et amore contentus divitias | prorsus temnit</p>
                    <l xml:id="d002l162" n="1" met="E">Non peto Campanis manent mihi Caecuba proelis</l>
                    <l xml:id="d002l163" n="2" met="E">Apulus aut Cererem, Candida, fundat ager.</l>
                    <l xml:id="d002l164" n="3" met="E">Urna venaphranos servet non multa liquores</l>
                    <l xml:id="d002l165" n="4" met="E">Ioniumve legat navis onusta salum.</l>
                    <l xml:id="d002l166" n="5" met="E">Me iuvet ambrosiam Cirrhaea per avia pastum</l>
                    <l xml:id="d002l167" n="6" met="E">Castalio cupidam pellere rore sitim,</l>
                    <l xml:id="d002l168" n="7" met="E">Teque meis unam semper celebrare libellis</l>
                    <l xml:id="d002l169" n="8" met="E">Miratum mores, sancta puella, tuos.</l>
                    <l xml:id="d002l170" n="9" met="E">Hoc satis est, alii merito sine fine laborent</l>
                    <l xml:id="d002l171" n="10" met="E">Dives ut immensas arca recondat opes.</l>
                    <lb/>
                </div2>
                <div2 xml:id="002c004" type="carmen">
                    <head>
                        <abbr>4</abbr>
                    </head>
                    <p xml:id="d002l172" n="tit." met="E">4. autumnum venisse lamentatur, | quo illi puella relicta rus vindemiae | procurandae gratia sit proficiscendum</p>
                    <l xml:id="d002l173" n="1" met="E">Pleias autumnum pulso iam retulit aestu</l>
                    <l xml:id="d002l174" n="2" met="E">Stellaque ferventis cessit iniqua Canis.</l>
                    <l xml:id="d002l175" n="3" met="E">Caerea iam curvat maternos uva racemos,</l>
                    <l xml:id="d002l176" n="4" met="E">Pressa suo vitis pondere tangit humum.</l>
                    <l xml:id="d002l177" n="5" met="E">Nunc ego desertos invitus mittor in agros</l>
                    <l xml:id="d002l178" n="6" met="E">Ruraque veloci cogor adire pede,</l>
                    <l xml:id="d002l179" n="7" met="E">Reddat ut Icarium nudo pede pressa liquorem</l>
                    <l xml:id="d002l180" n="8" met="E">Congesta et summos impleat uva lacus.</l>
                    <l xml:id="d002l181" n="9" met="E">Icare, crudeles merito luis, improbe, poenas:</l>
                    <l xml:id="d002l182" n="10" met="E">Nempe tulit iustas ebria cura manus.</l>
                    <l xml:id="d002l183" n="11" met="E">Dulcia miscuerant mortales caecuba nondum,</l>
                    <l xml:id="d002l184" n="12" met="E">Setini fuerat gratia ulla cadi</l>
                    <l xml:id="d002l185" n="13" met="E">At rabidam gelidis Acheloia pocula lymphis</l>
                    <l xml:id="d002l186" n="14" met="E">Tunc ope sedabant nobiliore sitim.</l>
                    <l xml:id="d002l187" n="15" met="E">Nullus amans charae faciem linquebat amicae</l>
                    <l xml:id="d002l188" n="16" met="E">Perpetuus vinctum quemque tenebat amor.</l>
                    <l xml:id="d002l189" n="17" met="E">Ast ego nunc solus per devia rura vagabor</l>
                    <l xml:id="d002l190" n="18" met="E">Nullus ubi insueto tramite fecit iter.</l>
                    <l xml:id="d002l191" n="19" met="E">Hic mihi non lepores canibus agitare fugaces</l>
                    <l xml:id="d002l192" n="20" met="E">Cura sit, aut capreis opposuisse plagas,</l>
                    <l xml:id="d002l193" n="21" met="E">Non querulam visco libeat fraudare volucrem,</l>
                    <l xml:id="d002l194" n="22" met="E">Aut prehensam incauto detinuisse pede.</l>
                    <l xml:id="d002l195" n="23" met="E">Haec alii faciant quorum Venus annuit igni,</l>
                    <l xml:id="d002l196" n="24" met="E">Omnia quis dexter vota secundat amor.</l>
                    <l xml:id="d002l197" n="25" met="E">Sola erit hic nobis (quis credat?) magna voluptas</l>
                    <l xml:id="d002l198" n="26" met="E">Nostra sub arborea vulnera fronde queri</l>
                    <l xml:id="d002l199" n="27" met="E">Et lachrymis veteres fusis renovare dolores</l>
                    <l xml:id="d002l200" n="28" met="E">Quaeque homini quondam vix patienda tuli.</l>
                    <lb/>
                </div2>
                <div2 xml:id="002c005" type="carmen">
                    <head>
                        <abbr>5</abbr>
                    </head>
                    <p xml:id="d002l201" n="tit." met="E">5. Glaurae fontis ac loci eius amoenissimi commendatio</p>
                    <l xml:id="d002l202" n="1" met="E">Glaura per umbrosas gelido qui flumine valles</l>
                    <l xml:id="d002l203" n="2" met="E">Laberis, o Musae Pegasi lympha meae,</l>
                    <l xml:id="d002l204" n="3" met="E">Crediderim nymphas vitreis habitare sub undis</l>
                    <l xml:id="d002l205" n="4" met="E">Arcanumque aliquod numen inesse tibi,</l>
                    <l xml:id="d002l206" n="5" met="E">Antraque muscoso circumpendentia topho</l>
                    <l xml:id="d002l207" n="6" met="E">Qua non est satyris gratior ulla domus.</l>
                    <l xml:id="d002l208" n="7" met="E">Has ego crediderim Phaunos errare per umbras</l>
                    <l xml:id="d002l209" n="8" met="E">Hic placidos sedem Panas habere suam,</l>
                    <l xml:id="d002l210" n="9" met="E">Et Dryades festas hic exercere choreas</l>
                    <l xml:id="d002l211" n="10" met="E">Icarius torret cum magis arva Canis.</l>
                    <l xml:id="d002l212" n="11" met="E">Continuat maestas dulcis Philomena querelas</l>
                    <l xml:id="d002l213" n="12" met="E">Ismarii crimen conqueriturque ducis.</l>
                    <l xml:id="d002l214" n="13" met="E">Nulla voluptati desunt hic commmoda plenae:</l>
                    <l xml:id="d002l215" n="14" met="E">Hac ego perpetuo vivere valle velim.</l>
                    <lb/>
                </div2>
                <div2 xml:id="002c006" type="carmen">
                    <head>
                        <abbr>6</abbr>
                    </head>
                    <p xml:id="d002l216" n="tit." met="E">6. somnium quo illi rusticanti puella apparuit | visa de eius perfidia suspicari</p>
                    <l xml:id="d002l217" n="1" met="E">Nox erat et medium rutilis iter egerat alis</l>
                    <l xml:id="d002l218" n="2" met="E">Cederet ut fratri rosida Luna suo</l>
                    <l xml:id="d002l219" n="3" met="E">Cristatusque diem cantu praedixerat ales</l>
                    <l xml:id="d002l220" n="4" met="E">Stellaque in aequoreas quaeque ruebat aquas,</l>
                    <l xml:id="d002l221" n="5" met="E">Et tandem fessa curis de mente fugatis</l>
                    <l xml:id="d002l222" n="6" met="E">Mulcebat placidus languida membra sopor.</l>
                    <l xml:id="d002l223" n="7" met="E">Tum pater emittit reseratis somnia portis</l>
                    <l xml:id="d002l224" n="8" met="E">Somnus et ambiguis fallit imaginibus</l>
                    <l xml:id="d002l225" n="9" met="E">Pronaque mens ut cuique sua est, ita lusus inanis</l>
                    <l xml:id="d002l226" n="10" met="E">Quoslibet intentos ad sua vota trahit.</l>
                    <l xml:id="d002l227" n="11" met="E">Visus eram medio Phoebi exurentis ab aestu</l>
                    <l xml:id="d002l228" n="12" met="E">Fessus in herboso procubuisse toro.</l>
                    <l xml:id="d002l229" n="13" met="E">Populus umbrosis rivo superaddita ramis</l>
                    <l xml:id="d002l230" n="14" met="E">Fontanas densa fronde tegebat aquas.</l>
                    <l xml:id="d002l231" n="15" met="E">Hic volucres querulis complebant vocibus auras,</l>
                    <l xml:id="d002l232" n="16" met="E">Threicium flebat garrula mater Itym.</l>
                    <l xml:id="d002l233" n="17" met="E">Prata colorabant varii redolentia flores</l>
                    <l xml:id="d002l234" n="18" met="E">Candida Puniceis lilia mixta rosis.</l>
                    <l xml:id="d002l235" n="19" met="E">Vix tot crediderim nituisse coloribus arva</l>
                    <l xml:id="d002l236" n="20" met="E">Aetnaeae quondam florida Siconiae</l>
                    <l xml:id="d002l237" n="21" met="E">Cum vaga Persephone, maestae pia cura parentis,</l>
                    <l xml:id="d002l238" n="22" met="E">Ablata est niveos flore referta sinus,</l>
                    <l xml:id="d002l239" n="23" met="E">Qualia Phama refert manes habitare beatos</l>
                    <l xml:id="d002l240" n="24" met="E">Molles ubi Zephyro calta fovente viget.</l>
                    <l xml:id="d002l241" n="25" met="E">Visa mihi fusis per eburnea colla capillis</l>
                    <l xml:id="d002l242" n="26" met="E">Candida summissa talia voce queri:</l>
                    <l xml:id="d002l243" n="27" met="E">"Ausus es an nostros alio traducere amores?</l>
                    <l xml:id="d002l244" n="28" met="E">Mobilior foliis quae levis aura quatit,</l>
                    <l xml:id="d002l245" n="29" met="E">Ausus es an nobis aliquam praeferre puellam?</l>
                    <l xml:id="d002l246" n="30" met="E">Nescio quid magni suspicor esse mali.</l>
                    <l xml:id="d002l247" n="31" met="E">Phoebeos anno spatium mihi longius ortus</l>
                    <l xml:id="d002l248" n="32" met="E">Bis traxi et noctes te sine sola duas.</l>
                    <l xml:id="d002l249" n="33" met="E">Tu ferus interea nostrique oblitus amoris</l>
                    <l xml:id="d002l250" n="34" met="E">Tu potes a vultu durus abesse meo.</l>
                    <l xml:id="d002l251" n="35" met="E">Interea lentus florentia rura pererras</l>
                    <l xml:id="d002l252" n="36" met="E">Dum recolo luctus sola relicta meos.</l>
                    <l xml:id="d002l253" n="37" met="E">Sacrilegae timui quotiens periuria linguae!</l>
                    <l xml:id="d002l254" n="38" met="E">Et tamen incautae sunt data verba mihi.</l>
                    <l xml:id="d002l255" n="39" met="E">Haec ne fides totiens superos promissa per omnis</l>
                    <l xml:id="d002l256" n="40" met="E">Te sine me nullum vivere posse diem?</l>
                    <l xml:id="d002l257" n="41" met="E">Quid tibi nunc Veneris si laesa potentia magnae,</l>
                    <l xml:id="d002l258" n="42" met="E">In poenas summi si ruat ira Iovis?</l>
                    <l xml:id="d002l259" n="43" met="E">Fixus erat stulte quia te meus ardor in uno</l>
                    <l xml:id="d002l260" n="44" met="E">Credebam nostrae mutua iura facis.</l>
                    <l xml:id="d002l261" n="45" met="E">Pollicitis surdas adhibere virilibus aures</l>
                    <l xml:id="d002l262" n="46" met="E">Exemplo discat quaeque puella meo.</l>
                    <l xml:id="d002l263" n="47" met="E">Fraudibus, heu, chari si sum decepta Bononi</l>
                    <l xml:id="d002l264" n="48" met="E">Perpetuus dudum quem mihi iunxit amor,</l>
                    <l xml:id="d002l265" n="49" met="E">Quid sperent aliae, cum sit fallacior alter</l>
                    <l xml:id="d002l266" n="50" met="E">Forsitan et plures ausit inire dolos?</l>
                    <l xml:id="d002l267" n="51" met="E">Nescio quem perhibent ignoto in litore Theseum</l>
                    <l xml:id="d002l268" n="52" met="E">Uxorem aequoreis deseruisse feris.</l>
                    <l xml:id="d002l269" n="53" met="E">Prima igitur Gnosis periurum flevit amantem,</l>
                    <l xml:id="d002l270" n="54" met="E">Ut similes luctus ipsa secunda feram".</l>
                    <l xml:id="d002l271" n="55" met="E">Dixerat et tenues pariter secessit in auras</l>
                    <l xml:id="d002l272" n="56" met="E">Indomito nubes ut fugit acta Noto.</l>
                    <l xml:id="d002l273" n="57" met="E">At mihi temptanti fugitivo nectere collo</l>
                    <l xml:id="d002l274" n="58" met="E">Deseruit fugiens bracchia mota sopor.</l>
                    <l xml:id="d002l275" n="59" met="E">Iam prope vecta aderat roseis aurora quadrigis,</l>
                    <l xml:id="d002l276" n="60" met="E">Deserui trepido tristia rura pede.</l>
                    <lb/>
                </div2>
                <div2 xml:id="002c007" type="carmen">
                    <head>
                        <abbr>7</abbr>
                    </head>
                    <p xml:id="d002l277" n="tit." met="E">7. laus amicae Candidae cuius amori vel maximas opes | postponere non dubitat</p>
                    <l xml:id="d002l278" n="1" met="E">Qualis ad Eurotam gelidum Cynthumque virentem</l>
                    <l xml:id="d002l279" n="2" met="E">Exercet comites Delia casta suas,</l>
                    <l xml:id="d002l280" n="3" met="E">Talis visa mihi festas agitare choreas</l>
                    <l xml:id="d002l281" n="4" met="E">Virgineos inter Candida laeta choros.</l>
                    <l xml:id="d002l282" n="5" met="E">Quale erat egregio vitales corpore motus</l>
                    <l xml:id="d002l283" n="6" met="E">Sumpturum capti Pygmalionis ebur,</l>
                    <l xml:id="d002l284" n="7" met="E">Talis odoratis mihi Candida visa capillis</l>
                    <l xml:id="d002l285" n="8" met="E">Purpureo niveas fusa rubore genas.</l>
                    <l xml:id="d002l286" n="9" met="E">Quamque decens visa est Thebanae gloria gentis</l>
                    <l xml:id="d002l287" n="10" met="E">Antiope magno grata puella Iovi;</l>
                    <l xml:id="d002l288" n="11" met="E">Et quam Neptuno Alcinone aut formosa Celaeno</l>
                    <l xml:id="d002l289" n="12" met="E">Candida tantum oculis visa decere meis.</l>
                    <l xml:id="d002l290" n="13" met="E">Non huius similem formae se Tyndaris ausit</l>
                    <l xml:id="d002l291" n="14" met="E">Dicere, Dardaniae prima ruina domus.</l>
                    <l xml:id="d002l292" n="15" met="E">Sedula non furtim servati nata Thoantis</l>
                    <l xml:id="d002l293" n="16" met="E">Credat praecipua se pietate parem.</l>
                    <l xml:id="d002l294" n="17" met="E">Non Phrygium sicco traxit quae flumine numen</l>
                    <l xml:id="d002l295" n="18" met="E">Se tam constantis pectoris esse putet.</l>
                    <l xml:id="d002l296" n="19" met="E">Quam mihi iunxit amor primis quia fidus ab annis</l>
                    <l xml:id="d002l297" n="20" met="E">In socio coniux sit mihi sola toro,</l>
                    <l xml:id="d002l298" n="21" met="E">Atque ubi iam amborum pulsis iuvenilibus annis</l>
                    <l xml:id="d002l299" n="22" met="E">Albentes steterint per caput omne comae,</l>
                    <l xml:id="d002l300" n="23" met="E">Illa manu claudat tremulos morientis ocellos</l>
                    <l xml:id="d002l301" n="24" met="E">Et iubeat tecto sit mihi terra levis.</l>
                    <l xml:id="d002l302" n="25" met="E">Quam bene consuluit nostris Venus aurea votis!</l>
                    <l xml:id="d002l303" n="26" met="E">Me cepit facies digna movere deos.</l>
                    <l xml:id="d002l304" n="27" met="E">Nulla quidem poterat melius me exurere flamma,</l>
                    <l xml:id="d002l305" n="28" met="E">Conveniens votis haec erat una meis.</l>
                    <l xml:id="d002l306" n="29" met="E">Quae si forte fidem longum servarit in aevum</l>
                    <l xml:id="d002l307" n="30" met="E">Nec mentem velox moverit ira levem,</l>
                    <l xml:id="d002l308" n="31" met="E">Tum iuvet Hispana reliquos Tagus aureus unda</l>
                    <l xml:id="d002l309" n="32" met="E">Pactolusve suo quicquid in amne vehit.</l>
                    <l xml:id="d002l310" n="33" met="E">Pinguia Campanae nil curem iugera terrae</l>
                    <l xml:id="d002l311" n="34" met="E">Vertere, nil multos perdomuisse boves,</l>
                    <l xml:id="d002l312" n="35" met="E">Hesperidumque nihil pomaria ditia mirer,</l>
                    <l xml:id="d002l313" n="36" met="E">Fertilis Alcinoi sit mihi vilis ager.</l>
                    <l xml:id="d002l314" n="37" met="E">Attalicas vestes aulaeaque picta relinquam</l>
                    <l xml:id="d002l315" n="38" met="E">Quos vexat miserae crimen avaritiae.</l>
                    <l xml:id="d002l316" n="39" met="E">Me mea dum teneris foveat complexa lacertis</l>
                    <l xml:id="d002l317" n="40" met="E">Exceptum niveo Candida laeta sinu,</l>
                    <l xml:id="d002l318" n="41" met="E">Me sat erit charae contentum ardore puellae</l>
                    <l xml:id="d002l319" n="42" met="E">Immitem prisca pellere glande famem.</l>
                    <lb/>
                </div2>
                <div2 xml:id="002c008" type="carmen">
                    <head>
                        <abbr>8</abbr>
                    </head>
                    <p xml:id="d002l320" n="tit." met="E">8. Paulo Marso poetae illustri narrat quo casu | maioribus Bononiensibus natus | urbem Tarvisium patriam habeat</p>
                    <l xml:id="d002l321" n="1" met="E">Marse, facis nostro senior qui tempore Marsus</l>
                    <l xml:id="d002l322" n="2" met="E">Credatur superas ut repetisse domos;</l>
                    <l xml:id="d002l323" n="3" met="E">Qui seu grandiloquo cantas fera carmine bella</l>
                    <l xml:id="d002l324" n="4" met="E">Maeonii vatis crederis ore loqui,</l>
                    <l xml:id="d002l325" n="5" met="E">Seu canis insanam versu leviore Cytheren</l>
                    <l xml:id="d002l326" n="6" met="E">Dura potes dulci saxa movere sono,</l>
                    <l xml:id="d002l327" n="7" met="E">Unde genus priscaeque mihi sit gentis origo</l>
                    <l xml:id="d002l328" n="8" met="E">Iamdudum nostro carmine nosse cupis.</l>
                    <l xml:id="d002l329" n="9" met="E">Ne me Bentivolo genitum de sanguine credas:</l>
                    <l xml:id="d002l330" n="10" met="E">Nobilitant parvam stemmata nulla domum,</l>
                    <l xml:id="d002l331" n="11" met="E">Invenias ubi turpe tamen nihil atque pudendum,</l>
                    <l xml:id="d002l332" n="12" met="E">Impia paupertas presserit usque licet.</l>
                    <l xml:id="d002l333" n="13" met="E">Sola mihi laus est umbras Heliconis amoeni</l>
                    <l xml:id="d002l334" n="14" met="E">Aonii fontes et coluisse iugi.</l>
                    <l xml:id="d002l335" n="15" met="E">Felsina virtutum studio celebrata vetusto</l>
                    <l xml:id="d002l336" n="16" met="E">Urbs fuit Hetrusci prima caputque soli.</l>
                    <l xml:id="d002l337" n="17" met="E">Mox quod possideat bona cuncta, Bononia dicta est,</l>
                    <l xml:id="d002l338" n="18" met="E">Seu magis a Bois Gallica nomen habet.</l>
                    <l xml:id="d002l339" n="19" met="E">Expulit haec proavos civilia bella perosos</l>
                    <l xml:id="d002l340" n="20" met="E">Horrida dum patrias vertit in arma domos.</l>
                    <l xml:id="d002l341" n="21" met="E">Tarvisium Venetas inter memorabilis urbes</l>
                    <l xml:id="d002l342" n="22" met="E">Fulgebat populo, moenibus atque situ.</l>
                    <l xml:id="d002l343" n="23" met="E">Inde tulit clarum Venetae provincia terrae</l>
                    <l xml:id="d002l344" n="24" met="E">Nomen, id emeruit scilicet illa decus.</l>
                    <l xml:id="d002l345" n="25" met="E">Sedibus hanc patriis profugi petiere relictis,</l>
                    <l xml:id="d002l346" n="26" met="E">Credibile est magnos id voluisse deos.</l>
                    <l xml:id="d002l347" n="27" met="E">Sic mihi Tarvisium patria est, Butinica Silisque</l>
                    <l xml:id="d002l348" n="28" met="E">Sic sunt carminibus pegasis unda meis.</l>
                    <l xml:id="d002l349" n="29" met="E">Sic mihi pro gemino Parnasi colle colendus</l>
                    <l xml:id="d002l350" n="30" met="E">Montellus Bromii cura domusque dei.</l>
                    <lb/>
                </div2>
                <div2 xml:id="002c009" type="carmen">
                    <head>
                        <abbr>9</abbr>
                    </head>
                    <p xml:id="d002l351" n="tit." met="E">9. Bernardo sodali ob amoris remedium | rus eat consulenti respondet se uti consilio | non posse neque ab amica discedere</p>
                    <l xml:id="d002l352" n="1" met="E">Hortaris mirate meos, Bernarde, labores,</l>
                    <l xml:id="d002l353" n="2" met="E">Quos alit in misero pectore durus amor,</l>
                    <l xml:id="d002l354" n="3" met="E">Segnia magnanimus iamdudum moenia linquam</l>
                    <l xml:id="d002l355" n="4" met="E">Ut solvam tristi subdita colla iugo:</l>
                    <l xml:id="d002l356" n="5" met="E">Pulsus amor nobis longo quia tempore cedet</l>
                    <l xml:id="d002l357" n="6" met="E">Sollicita oblitae cura nec urbis erit.</l>
                    <l xml:id="d002l358" n="7" met="E">Ligna etenim accensum si non addantur in ignem</l>
                    <l xml:id="d002l359" n="8" met="E">Materia tandem deficiente perit,</l>
                    <l xml:id="d002l360" n="9" met="E">Sic et ab urenti si quis discedit amica</l>
                    <l xml:id="d002l361" n="10" met="E">Vincit et e sano pectore cedit amor.</l>
                    <l xml:id="d002l362" n="11" met="E">Vera mones, fateor: Circen facundus Ulixes</l>
                    <l xml:id="d002l363" n="12" met="E">Dum fugit aequoreas deseruitque deas,</l>
                    <l xml:id="d002l364" n="13" met="E">Ille ferox ausus Stygia descendere cymba</l>
                    <l xml:id="d002l365" n="14" met="E">Tergemini rediit tutus ab ore Canis.</l>
                    <l xml:id="d002l366" n="15" met="E">Non Phlegethonteas flammis torrentibus undas</l>
                    <l xml:id="d002l367" n="16" met="E">Extimuit fuscas non Acherontis aquas,</l>
                    <l xml:id="d002l368" n="17" met="E">Ergo qui sospes Stygiis remearit ab oris</l>
                    <l xml:id="d002l369" n="18" met="E">Erravit lato per duo lustra mari.</l>
                    <l xml:id="d002l370" n="19" met="E">Idem vel poterit Ledaeos temnere partus</l>
                    <l xml:id="d002l371" n="20" met="E">Et quicquid magnum fecit amare Iovem.</l>
                    <l xml:id="d002l372" n="21" met="E">At mihi nascenti Parcae cor molle dederunt,</l>
                    <l xml:id="d002l373" n="22" met="E">Non ego militiae gesta cruenta sequor.</l>
                    <l xml:id="d002l374" n="23" met="E">Cum me fata velint durae servire puellae,</l>
                    <l xml:id="d002l375" n="24" met="E">Discedam frustra, dulcis amice, mones.</l>
                    <l xml:id="d002l376" n="25" met="E">Si vel ad extremos cupiam migrare Britannos</l>
                    <l xml:id="d002l377" n="26" met="E">Audacem subito comprimet acer amor;</l>
                    <l xml:id="d002l378" n="27" met="E">Per terras profugum me, per freta longa sequetur,</l>
                    <l xml:id="d002l379" n="28" met="E">Secura nusquam me sinet ire via.</l>
                    <l xml:id="d002l380" n="29" met="E">Forte pererrabat caesa deserta Medusa</l>
                    <l xml:id="d002l381" n="30" met="E">Aeris alato cui via facta pede est.</l>
                    <l xml:id="d002l382" n="31" met="E">Flebat ut Andromede saxo religata marino</l>
                    <l xml:id="d002l383" n="32" met="E">Est iuveni lachrymis visa decere suis.</l>
                    <l xml:id="d002l384" n="33" met="E">Ingemuit fixus nec opino vulnere Perseus,</l>
                    <l xml:id="d002l385" n="34" met="E">Nil celeris cursus profuit altus equi.</l>
                    <l xml:id="d002l386" n="35" met="E">Ergo mihi hanc legem si ferrea fata dederunt</l>
                    <l xml:id="d002l387" n="36" met="E">Perpetuaque aliquam cogor amare face,</l>
                    <l xml:id="d002l388" n="37" met="E">Praestat amem quae me rutilis exussit ocellis</l>
                    <l xml:id="d002l389" n="38" met="E">Prima cupidinibus saepe petita meis.</l>
                    <l xml:id="d002l390" n="39" met="E">Quod si me dulci iubeat discedere ab urbe</l>
                    <l xml:id="d002l391" n="40" met="E">Iuppiter, invito est urbs habitanda Iove.</l>
                    <l xml:id="d002l392" n="41" met="E">Nam tanti non est ne sit subiectus amori,</l>
                    <l xml:id="d002l393" n="42" met="E">Magnorum princeps sit licet ille deum.</l>
                    <l xml:id="d002l394" n="43" met="E">Iamdudum vario caelum infamavit amore</l>
                    <l xml:id="d002l395" n="44" met="E">Omnibus et terris fabula nota volat.</l>
                    <l xml:id="d002l396" n="45" met="E">Ales ut ad Troiam rostro volitavit adunco</l>
                    <l xml:id="d002l397" n="46" met="E">Unguibus et praehensum duxit in astra Phrygem,</l>
                    <l xml:id="d002l398" n="47" met="E">Dum premit Alcmenam Phoebum iussisse morari</l>
                    <l xml:id="d002l399" n="48" met="E">Dicitur et noctes continuasse duas.</l>
                    <l xml:id="d002l400" n="49" met="E">Nec tantum me forma decens flavique capilli,</l>
                    <l xml:id="d002l401" n="50" met="E">Nec rubor ingenuo gratus in ore tenent,</l>
                    <l xml:id="d002l402" n="51" met="E">Quam timeo experta mihi ne succenseat ira</l>
                    <l xml:id="d002l403" n="52" met="E">Candida servitio facta superba meo,</l>
                    <l xml:id="d002l404" n="53" met="E">Ne mihi sit demum redeunti flere necesse</l>
                    <l xml:id="d002l405" n="54" met="E">Vanaque ad occlusas fundere verba fores.</l>
                    <l xml:id="d002l406" n="55" met="E">Heu, prece peccantis vix exorabilis ulla</l>
                    <l xml:id="d002l407" n="56" met="E">Saeva sed est nostro laeta dolore nimis.</l>
                    <l xml:id="d002l408" n="57" met="E">Peccavi semel, assiduis nil mota querelis</l>
                    <l xml:id="d002l409" n="58" met="E">Saepius occlusa iussit abire domo.</l>
                    <l xml:id="d002l410" n="59" met="E">Pamphila continuos gemitus miserata precantis</l>
                    <l xml:id="d002l411" n="60" met="E">Vix potuit longa conciliare prece:</l>
                    <l xml:id="d002l412" n="61" met="E">Quos ego mortales, quae non ego numina movi?</l>
                    <l xml:id="d002l413" n="62" met="E">Cum furerem mediis raptus amore viis.</l>
                    <l xml:id="d002l414" n="63" met="E">Squalida iam macies aegros tenuaverat artus,</l>
                    <l xml:id="d002l415" n="64" met="E">Diffusus toto corpore languor erat.</l>
                    <l xml:id="d002l416" n="65" met="E">Tu felix igitur superi cui vota secundant</l>
                    <l xml:id="d002l417" n="66" met="E">Interea sine me florida rura colas,</l>
                    <l xml:id="d002l418" n="67" met="E">Sitque sub arboribus Ruffam spectare voluptas</l>
                    <l xml:id="d002l419" n="68" met="E">Ambrosios vario flore replere sinus;</l>
                    <l xml:id="d002l420" n="69" met="E">Quaque sonat tenuis crepitantibus unda lapillis</l>
                    <l xml:id="d002l421" n="70" met="E">Mulceri querula voce canentis avis;</l>
                    <l xml:id="d002l422" n="71" met="E">Quaque Plavis rapidus montana labitur unda</l>
                    <l xml:id="d002l423" n="72" met="E">Grandiaque infesta saxa trahuntur aqua,</l>
                    <l xml:id="d002l424" n="73" met="E">Mirari subito chara comitante puella</l>
                    <l xml:id="d002l425" n="74" met="E">Diluvio mersum succubuisse solum,</l>
                    <l xml:id="d002l426" n="75" met="E">Obiicibus ruptis per devia rura vagari</l>
                    <l xml:id="d002l427" n="76" met="E">Flumen et oppositas diripuisse trabes,</l>
                    <l xml:id="d002l428" n="77" met="E">Cum stabulis tractosque boves ruere amne secundo</l>
                    <l xml:id="d002l429" n="78" met="E">Et pastorales occuluisse casas;</l>
                    <l xml:id="d002l430" n="79" met="E">Me sine, quem durae voluit servire puellae</l>
                    <l xml:id="d002l431" n="80" met="E">Sors mea, perpetuis ingemuisse malis.</l>
                    <lb/>
                </div2>
                <div2 xml:id="002c010" type="carmen">
                    <head>
                        <abbr>10</abbr>
                    </head>
                    <p xml:id="d002l432" n="tit." met="E">10. se prius amoris irrisorem tandem succubuisse | fatetur, qui tamen a puella formosa amandi | materiam habuisse laetatur</p>
                    <l xml:id="d002l433" n="1" met="E">Si quis erit qui lascivum detrectet amorem,</l>
                    <l xml:id="d002l434" n="2" met="E">Exemplo discat cautior esse meo.</l>
                    <l xml:id="d002l435" n="3" met="E">Culpabam, memini, crines quaecunque puella</l>
                    <l xml:id="d002l436" n="4" met="E">Fuderat Aeoliis terga per alba notis,</l>
                    <l xml:id="d002l437" n="5" met="E">Collectos tenui vitta si forte ligarat</l>
                    <l xml:id="d002l438" n="6" met="E">Iccirco est gressus nulla morata meos.</l>
                    <l xml:id="d002l439" n="7" met="E">Culpabam graciles et lato corpore pingues,</l>
                    <l xml:id="d002l440" n="8" met="E">Culpabam niveas purpureasque genas.</l>
                    <l xml:id="d002l441" n="9" met="E">Si Venerem magnus caelo misisset ab alto</l>
                    <l xml:id="d002l442" n="10" met="E">Iuppiter, incassum tum mihi missa foret.</l>
                    <l xml:id="d002l443" n="11" met="E">Indoluit neglectus Amor sumpsitque sagittas,</l>
                    <l xml:id="d002l444" n="12" met="E">Exitium capiti tela datura meo.</l>
                    <l xml:id="d002l445" n="13" met="E">Obvia mox flavis mihi Candida facta capillis</l>
                    <l xml:id="d002l446" n="14" met="E">Vulnus in hac dirum funereumque tuli.</l>
                    <l xml:id="d002l447" n="15" met="E">Mox adamantea vinxit mea colla catena</l>
                    <l xml:id="d002l448" n="16" met="E">Inquit et: "Es palmae tu quoque praeda meae.</l>
                    <l xml:id="d002l449" n="17" met="E">Sperabasne meam tu posse evadere dextram,</l>
                    <l xml:id="d002l450" n="18" met="E">Nescius aeternos succubuisse deos?</l>
                    <l xml:id="d002l451" n="19" met="E">Illustrat nitidus radiis quae Phoebus Aeois</l>
                    <l xml:id="d002l452" n="20" met="E">Omnia sunt nostra regna subacta manu".</l>
                    <l xml:id="d002l453" n="21" met="E">Dixit et auratis in cursum tollitur alis</l>
                    <l xml:id="d002l454" n="22" met="E">Ambrosiaeque sacer nil nisi mansit odor.</l>
                    <l xml:id="d002l455" n="23" met="E">Attonitus charam cepi spectare puellam,</l>
                    <l xml:id="d002l456" n="24" met="E">Nil mirans tali me potuisse capi.</l>
                    <l xml:id="d002l457" n="25" met="E">Irrita deceptae fecit qui vota novercae</l>
                    <l xml:id="d002l458" n="26" met="E">Non alia facie decipiendus erat.</l>
                    <l xml:id="d002l459" n="27" met="E">Hanc poterat Phrygiae gelidis in vallibus Idae</l>
                    <l xml:id="d002l460" n="28" met="E">Dardanius Veneri praeposuisse Paris.</l>
                    <l xml:id="d002l461" n="29" met="E">Ardua Phoebeae vertenda ad Pergama Troiae</l>
                    <l xml:id="d002l462" n="30" met="E">Haec fuerat Graios digna vocare duces.</l>
                    <l xml:id="d002l463" n="31" met="E">Est illi facies, spectet quam si quis amator,</l>
                    <l xml:id="d002l464" n="32" met="E">Gorgonis admoto fiat ut ore lapis,</l>
                    <l xml:id="d002l465" n="33" met="E">In quam lux tremulo Phoebea refulgeat ictu,</l>
                    <l xml:id="d002l466" n="34" met="E">Mygdonium tamquam marmor eburque nitens.</l>
                    <l xml:id="d002l467" n="35" met="E">Ignea fulmineis acies iaculatur ocellis</l>
                    <l xml:id="d002l468" n="36" met="E">Quae crucient, non quae tela repente necent.</l>
                    <l xml:id="d002l469" n="37" met="E">Hunc, precor, hunc nolint anni mutare decorem,</l>
                    <l xml:id="d002l470" n="38" met="E">Nec roseos vultus ruga senilis aret.</l>
                    <l xml:id="d002l471" n="39" met="E">At mihi Nestoreos servetur talis ad annos,</l>
                    <l xml:id="d002l472" n="40" met="E">Contemnat reliquos dummodo fida procos.</l>
                    <l xml:id="d002l473" n="41" met="E">Quandoquidem audaci nemo est illaesus amore</l>
                    <l xml:id="d002l474" n="42" met="E">Apta erat ardori Candida sola meo.</l>
                    <lb/>
                </div2>
                <div2 xml:id="002c011" type="carmen">
                    <head>
                        <abbr>11</abbr>
                    </head>
                    <p xml:id="d002l475" n="tit." met="E">11. somno capi nequiens citharoedo Thamyra | et cantoribus accersitis Candidam suam visit</p>
                    <l xml:id="d002l476" n="1" met="E">Rosida iam Phoebe pernicibus acta quadrigis</l>
                    <l xml:id="d002l477" n="2" met="E">Nocturno medium tramite carpit iter,</l>
                    <l xml:id="d002l478" n="3" met="E">Gramineosque rigat rurali flumine campos</l>
                    <l xml:id="d002l479" n="4" met="E">Prataque caelesti languida mulcet ope.</l>
                    <l xml:id="d002l480" n="5" met="E">Iam sopita viri fuso per membra Lyaeo</l>
                    <l xml:id="d002l481" n="6" met="E">Corpora securo deposuere toro.</l>
                    <l xml:id="d002l482" n="7" met="E">Felices acri qui non vexantur amore,</l>
                    <l xml:id="d002l483" n="8" met="E">Et quorum votis annuit alma Venus.</l>
                    <l xml:id="d002l484" n="9" met="E">Ille sinu charae nixus fragrante puellae</l>
                    <l xml:id="d002l485" n="10" met="E">Exoptat solito tardius ire diem.</l>
                    <l xml:id="d002l486" n="11" met="E">Ille ferox audet summis intrare fenestris</l>
                    <l xml:id="d002l487" n="12" met="E">Praecipites tecti fune petente vias.</l>
                    <l xml:id="d002l488" n="13" met="E">Hic nimium trepidam et metuentem cuncta puellam</l>
                    <l xml:id="d002l489" n="14" met="E">Qua petit occultum parte sequatur iter.</l>
                    <l xml:id="d002l490" n="15" met="E">Hic tandem celsi superato culmine tecti</l>
                    <l xml:id="d002l491" n="16" met="E">Gaudet sopitos conticuisse canes.</l>
                    <l xml:id="d002l492" n="17" met="E">Hic circumfusas stricto furit ense per umbras</l>
                    <l xml:id="d002l493" n="18" met="E">Diraque sanguinea cuspide bella ciet,</l>
                    <l xml:id="d002l494" n="19" met="E">Aerata pressos galea condente capillos</l>
                    <l xml:id="d002l495" n="20" met="E">Magnanimus valida fertur in arma manu.</l>
                    <l xml:id="d002l496" n="21" met="E">Laeta Venus rixas e summo spectat Olympo</l>
                    <l xml:id="d002l497" n="22" met="E">Gradivi amplectens Candida colla sui.</l>
                    <l xml:id="d002l498" n="23" met="E">Conscia nox pugnas stricto mucrone cruentas</l>
                    <l xml:id="d002l499" n="24" met="E">Spectat et audaces occubuisse procos.</l>
                    <l xml:id="d002l500" n="25" met="E">Ista iuvant alios, noctes ego segnis inertes</l>
                    <l xml:id="d002l501" n="26" met="E">Duco, manent animum gaudia nulla meum,</l>
                    <l xml:id="d002l502" n="27" met="E">Nec mihi sopitos placide qui claudat ocellos</l>
                    <l xml:id="d002l503" n="28" met="E">Est aliqua somnus percipiendus ope.</l>
                    <l xml:id="d002l504" n="29" met="E">Languida mi lasso pulsantur pectora mento</l>
                    <l xml:id="d002l505" n="30" met="E">Et vigilant curis exagitata novis.</l>
                    <l xml:id="d002l506" n="31" met="E">Fert animus totam, turba comitante, per urbem</l>
                    <l xml:id="d002l507" n="32" met="E">Ire, nec hostiles extimuisse manus.</l>
                    <l xml:id="d002l508" n="33" met="E">I, puer, ad Thamyram, cithara solet ille canora</l>
                    <l xml:id="d002l509" n="34" met="E">Mi comes in multis saepius ire locis.</l>
                    <l xml:id="d002l510" n="35" met="E">Deinde voca geminos dulci qui voce ministros</l>
                    <l xml:id="d002l511" n="36" met="E">Aequent argutae carmina blanda lyrae.</l>
                    <l xml:id="d002l512" n="37" met="E">Prome cadum veteris Campano colle petitum</l>
                    <l xml:id="d002l513" n="38" met="E">Consulis, Arvisii pocula funde meri.</l>
                    <l xml:id="d002l514" n="39" met="E">Sit vitium reliquis: quis enim reprehendat amantem?</l>
                    <l xml:id="d002l515" n="40" met="E">At me vel media nocte bibisse iuvet.</l>
                    <l xml:id="d002l516" n="41" met="E">Bacchus sollicitas iocundus pectore curas</l>
                    <l xml:id="d002l517" n="42" met="E">Et solet e timido pellere corde metus.</l>
                    <l xml:id="d002l518" n="43" met="E">Hoc melius nemo tenero conducit amori</l>
                    <l xml:id="d002l519" n="44" met="E">Quippe iocos praebet blanditiasque leves.</l>
                    <l xml:id="d002l520" n="45" met="E">Ipse suis flammas exiles viribus auget</l>
                    <l xml:id="d002l521" n="46" met="E">Ast amor exiguas ventilat ipse faces.</l>
                    <l xml:id="d002l522" n="47" met="E">Magnanimus tenebras, illo ducente, per atras</l>
                    <l xml:id="d002l523" n="48" met="E">Ibo et ab hostili vulnere tutus ero.</l>
                    <l xml:id="d002l524" n="49" met="E">In me coniectas, illo pellente, sagittas</l>
                    <l xml:id="d002l525" n="50" met="E">Mirabor cursu nil nocuisse suo.</l>
                    <l xml:id="d002l526" n="51" met="E">Tu modo mi radiis lucem formosa ministra</l>
                    <l xml:id="d002l527" n="52" met="E">Luna, quidem nosti tu quoque quid sit amor.</l>
                    <l xml:id="d002l528" n="53" met="E">Per tenebras quotiens petiit te Latmius heros</l>
                    <l xml:id="d002l529" n="54" met="E">Splendoris nimio captus amore tui!</l>
                    <l xml:id="d002l530" n="55" met="E">Illius exemplo dilectae limen amicae</l>
                    <l xml:id="d002l531" n="56" met="E">Dum peto, fulgorem da mihi, dia, tuum.</l>
                    <lb/>
                </div2>
                <div2 xml:id="002c012" type="carmen">
                    <head>
                        <abbr>12</abbr>
                    </head>
                    <p xml:id="d002l532" n="tit." met="E">12. hyemis asperitate contempta Candidam petit, | pro qua mille pericula subire non veretur</p>
                    <l xml:id="d002l533" n="1" met="E">Horrida iam redeunt glacialis frigora brumae</l>
                    <l xml:id="d002l534" n="2" met="E">Et Boreas Scythico saevus ab orbe furit.</l>
                    <l xml:id="d002l535" n="3" met="E">Depositis luget silvestris frondibus arbor</l>
                    <l xml:id="d002l536" n="4" met="E">Et volucrum nullis fletibus antra sonant.</l>
                    <l xml:id="d002l537" n="5" met="E">Caerula nimboso coguntur nubila caelo</l>
                    <l xml:id="d002l538" n="6" met="E">Et nix suppositas occulit alta vias.</l>
                    <l xml:id="d002l539" n="7" met="E">Aeris infesti gelidis horroribus algens</l>
                    <l xml:id="d002l540" n="8" met="E">Quilibet accensos constitit ante rogos.</l>
                    <l xml:id="d002l541" n="9" met="E">At mihi correptis talis calor ossibus errat</l>
                    <l xml:id="d002l542" n="10" met="E">Qualis in Aetnaeo dicitur esse iugo.</l>
                    <l xml:id="d002l543" n="11" met="E">Candida contemptis nivibus glacieque petenda</l>
                    <l xml:id="d002l544" n="12" met="E">Est mihi, ne segnes arguat usque moras.</l>
                    <l xml:id="d002l545" n="13" met="E">Ite procul, iuvenes, quos vexat inertia lenti,</l>
                    <l xml:id="d002l546" n="14" met="E">Audaces animos miles amansque petunt.</l>
                    <l xml:id="d002l547" n="15" met="E">Quisquis amat pluvias temnat ventosque necesse est</l>
                    <l xml:id="d002l548" n="16" met="E">Duraque magnanima plurima mente ferat.</l>
                    <l xml:id="d002l549" n="17" met="E">Saeva triumphales dantur post proelia lauri:</l>
                    <l xml:id="d002l550" n="18" met="E">Ut vincas tibi sunt bella gerenda prius.</l>
                    <l xml:id="d002l551" n="19" met="E">Hannibal aerias ausus transire per Alpis</l>
                    <l xml:id="d002l552" n="20" met="E">Et facilem caesa rupe parare viam</l>
                    <l xml:id="d002l553" n="21" met="E">Ut Trebiam faceret, Cannas Perusinaque prata</l>
                    <l xml:id="d002l554" n="22" met="E">Romanae memorem caedis habere notam,</l>
                    <l xml:id="d002l555" n="23" met="E">Hostis ut ad pavidae muros contenderet urbis</l>
                    <l xml:id="d002l556" n="24" met="E">Barbarus, Ausonias depopulatus opes.</l>
                    <l xml:id="d002l557" n="25" met="E">Ut revehat merces longinquis navis ab oris</l>
                    <l xml:id="d002l558" n="26" met="E">Iactatur dubio per freta longa Noto,</l>
                    <l xml:id="d002l559" n="27" met="E">Remigio demum ventisque elata secundis</l>
                    <l xml:id="d002l560" n="28" met="E">Post varios casus litora fida tenet.</l>
                    <l xml:id="d002l561" n="29" met="E">Ergo sive petat Siculam mea vita Charybdim</l>
                    <l xml:id="d002l562" n="30" met="E">Huic comes insanis fluctibus ire velim,</l>
                    <l xml:id="d002l563" n="31" met="E">Atque insurgentis concussa a puppe procellas</l>
                    <l xml:id="d002l564" n="32" met="E">Saevitiem rapidi despiciamque freti,</l>
                    <l xml:id="d002l565" n="33" met="E">Bracchia nil timeam canas iactare per undas</l>
                    <l xml:id="d002l566" n="34" met="E">Si mihi sit tacitis illa petenda viis</l>
                    <l xml:id="d002l567" n="35" met="E">Sicut Abydeus turri lucente putatur</l>
                    <l xml:id="d002l568" n="36" met="E">Isse in concubitus, Sesta puella, tuos;</l>
                    <l xml:id="d002l569" n="37" met="E">Sive sit armatos nobis quaerenda per hostes</l>
                    <l xml:id="d002l570" n="38" met="E">Et centum surgant in mea fata manus,</l>
                    <l xml:id="d002l571" n="39" met="E">Nil verear strictos incurrere fortis in enses</l>
                    <l xml:id="d002l572" n="40" met="E">Vulneraque hostili cuspide mille pati.</l>
                    <l xml:id="d002l573" n="41" met="E">Huic ego iura diu cessi omnia corporis huius</l>
                    <l xml:id="d002l574" n="42" met="E">Et mox extincto corpore quicquid erit.</l>
                    <lb/>
                </div2>
                <div2 xml:id="002c013" type="carmen">
                    <head>
                        <abbr>13</abbr>
                    </head>
                    <p xml:id="d002l575" n="tit." met="E">13. Ruffam puellam rarissimam | adversa patris valetudine maerentem consolatur</p>
                    <l xml:id="d002l576" n="1" met="E">Sollicitat superos pro charo Ruffa parente</l>
                    <l xml:id="d002l577" n="2" met="E">Languidus indigno dum iacet ille toro.</l>
                    <l xml:id="d002l578" n="3" met="E">Vota facit lachrymis in honesta cadentibus ora</l>
                    <l xml:id="d002l579" n="4" met="E">Altaque virgineas tollit ad astra manus.</l>
                    <l xml:id="d002l580" n="5" met="E">At si quis divum mortalia pectora curat</l>
                    <l xml:id="d002l581" n="6" met="E">Nec vacua est alti regia celsa poli,</l>
                    <l xml:id="d002l582" n="7" met="E">Numina sollicitis succurrent victa querelis</l>
                    <l xml:id="d002l583" n="8" met="E">Et genitor natae munere sospes erit.</l>
                    <l xml:id="d002l584" n="9" met="E">Phoebe, salutiferae primus qui cognitor artis</l>
                    <l xml:id="d002l585" n="10" met="E">Diceris et lustras lumine cuncta tuo,</l>
                    <l xml:id="d002l586" n="11" met="E">Affer opem: castae cura est tibi si qua sororis,</l>
                    <l xml:id="d002l587" n="12" met="E">Hac non Dictynnae gratior ulla comes.</l>
                    <l xml:id="d002l588" n="13" met="E">Ferre humeris solita est Cressam succincta pharetram</l>
                    <l xml:id="d002l589" n="14" met="E">Dum fugat attonitas fessa Diana feras.</l>
                    <l xml:id="d002l590" n="15" met="E">Affer opem, vireat nullo sic frigore laesa</l>
                    <l xml:id="d002l591" n="16" met="E">Laurus et intonsas vinciat illa comas.</l>
                    <l xml:id="d002l592" n="17" met="E">Sic Phaethonteas Clymeneia populus umbras</l>
                    <l xml:id="d002l593" n="18" met="E">Lugeat, Oebalidem tempora verna ferant.</l>
                    <l xml:id="d002l594" n="19" met="E">Desine, quid laceras crispos, mea Ruffa, capillos?</l>
                    <l xml:id="d002l595" n="20" met="E">Perveniunt ungues in mea corda feri.</l>
                    <l xml:id="d002l596" n="21" met="E">Aurea quid lachrymas fundis sine fine per ora?</l>
                    <l xml:id="d002l597" n="22" met="E">Sanguinis, heu, ferme corpus inane mihi est.</l>
                    <l xml:id="d002l598" n="23" met="E">Fata pio talem metam si dura parenti</l>
                    <l xml:id="d002l599" n="24" met="E">Ante diem plena constituere colo,</l>
                    <l xml:id="d002l600" n="25" met="E">Nequicquam quereris, mea lux, violare sororum</l>
                    <l xml:id="d002l601" n="26" met="E">Stamina vel summi non potuere dei.</l>
                    <l xml:id="d002l602" n="27" met="E">Illius exstincti fungar vice teque tuebor</l>
                    <l xml:id="d002l603" n="28" met="E">Ut pater, officio damna repende meo.</l>
                    <lb/>
                </div2>
                <div2 xml:id="002c014" type="carmen">
                    <head>
                        <abbr>14</abbr>
                    </head>
                    <p xml:id="d002l604" n="tit." met="E">14. in Veneris simulachrum</p>
                    <l xml:id="d002l605" n="1" met="E">Sum Venus humanae res dulcis amaraque vitae</l>
                    <l xml:id="d002l606" n="2" met="E">Ocia sunt castris irrequieta meis.</l>
                    <l xml:id="d002l607" n="3" met="E">Bellica pax, odiosus amor, sunt denique mixta</l>
                    <l xml:id="d002l608" n="4" met="E">Omnia mellito pocula felle mea.</l>
                    <lb/>
                </div2>
                <div2 xml:id="002c015" type="carmen">
                    <head>
                        <abbr>15</abbr>
                    </head>
                    <p xml:id="d002l609" n="tit." met="E">15. in simulachrum Cupidinis</p>
                    <l xml:id="d002l610" n="1" met="E">Nudus et alatus, caecus, pharetratus et infans</l>
                    <l xml:id="d002l611" n="2" met="E">Delirat, eget, nihil videt, errat inops.</l>
                    <lb/>
                </div2>
                <div2 xml:id="002c016" type="carmen">
                    <head>
                        <abbr>16</abbr>
                    </head>
                    <p xml:id="d002l612" n="tit." met="E">16. Glycerem scortum elegans | quo delectari consuevit adduci iubet</p>
                    <l xml:id="d002l613" n="1" met="E">Nata Syracusio Glycere formosa parente</l>
                    <l xml:id="d002l614" n="2" met="E">Est celebris, magnum cui domus ante forum.</l>
                    <l xml:id="d002l615" n="3" met="E">Saepe solet nostros lenire vocata labores</l>
                    <l xml:id="d002l616" n="4" met="E">Blanda vel Hippolytum docta movere trucem.</l>
                    <l xml:id="d002l617" n="5" met="E">Quae mihi lasciva quotiens dedit oscula lingua</l>
                    <l xml:id="d002l618" n="6" met="E">Excidit e tristi pectore quicquid erat.</l>
                    <l xml:id="d002l619" n="7" met="E">Flava comas et odora sinus vultuque sereno</l>
                    <l xml:id="d002l620" n="8" met="E">Binaque in illustri sidera fronte micant.</l>
                    <l xml:id="d002l621" n="9" met="E">I, puer, atque meo nutu Charideme iubeto</l>
                    <l xml:id="d002l622" n="10" met="E">Me petat ut posita protinus illa mora,</l>
                    <l xml:id="d002l623" n="11" met="E">Expectanda diu Tyrios ne sumat amictus</l>
                    <l xml:id="d002l624" n="12" met="E">Neve comas rapido torqueat igne velim.</l>
                    <l xml:id="d002l625" n="13" met="E">Condita pyxidibus medicamina mille relinquat</l>
                    <l xml:id="d002l626" n="14" met="E">Mentitum tarda neu petat arte decus.</l>
                    <l xml:id="d002l627" n="15" met="E">Ingenuos tantum celet velamine vultus</l>
                    <l xml:id="d002l628" n="16" met="E">Garrula nec tacitae sit comes ulla viae,</l>
                    <l xml:id="d002l629" n="17" met="E">Compita ne nostri cras fiant plena pudoris</l>
                    <l xml:id="d002l630" n="18" met="E">Neve ego sim digito quem fora plena notent.</l>
                    <l xml:id="d002l631" n="19" met="E">Namque ubi contigeris felices limina valvae</l>
                    <l xml:id="d002l632" n="20" met="E">Intrabis facilem iussus inire domum.</l>
                    <l xml:id="d002l633" n="21" met="E">Protinus occurrent laeta tibi fronte ministrae</l>
                    <l xml:id="d002l634" n="22" met="E">Quas socias priscae Thaidos esse putes,</l>
                    <l xml:id="d002l635" n="23" met="E">E quibus haec citharam plectro percurret eburno</l>
                    <l xml:id="d002l636" n="24" met="E">Concutietve agili cymbala pulsa manu,</l>
                    <l xml:id="d002l637" n="25" met="E">Illa Cytoniaco Phoebeos pectine crines</l>
                    <l xml:id="d002l638" n="26" met="E">Ornabit nudo conspicienda sinu.</l>
                    <l xml:id="d002l639" n="27" met="E">Blandior aut festas ducet Faustina choreas</l>
                    <l xml:id="d002l640" n="28" met="E">Phyllis et arguta carmina voce canet,</l>
                    <l xml:id="d002l641" n="29" met="E">Aut Lalage collo cupidi pendebit amantis</l>
                    <l xml:id="d002l642" n="30" met="E">Lasciva et niveo vulnera dente dabit;</l>
                    <l xml:id="d002l643" n="31" met="E">Mille voluptates quacunque in parte videbis</l>
                    <l xml:id="d002l644" n="32" met="E">Nec curis aliquem tristibus esse locum.</l>
                    <l xml:id="d002l645" n="33" met="E">Ipse feres dominae chari mandata Bononi</l>
                    <l xml:id="d002l646" n="34" met="E">Proque tua pretium sedulitate feres.</l>
                    <lb/>
                </div2>
                <div2 xml:id="002c017" type="carmen" met="O">
                    <head>
                        <abbr>17</abbr>
                    </head>
                    <p xml:id="d002l647" n="tit." met="E">17. vita felix</p>
                    <l xml:id="d002l648" n="1" met="E">Quis vecors adeo, quis ut</l>
                    <l xml:id="d002l649" n="2" met="E">Contentum modico virum</l>
                    <l xml:id="d002l650" n="3" met="E">Felicem penitus neget?</l>
                    <l xml:id="d002l651" n="4" met="E">Sit parvis casa sumptibus</l>
                    <l xml:id="d002l652" n="5" met="E">Menti conveniens piae,</l>
                    <l xml:id="d002l653" n="6" met="E">Robustum toga pauperem</l>
                    <l xml:id="d002l654" n="7" met="E">Brumis una tegat decem.</l>
                    <l xml:id="d002l655" n="8" met="E">Rurales abacum dapes</l>
                    <l xml:id="d002l656" n="9" met="E">Securo varient cibo.</l>
                    <l xml:id="d002l657" n="10" met="E">Nec multum scyphus improbam</l>
                    <l xml:id="d002l658" n="11" met="E">Extinguat Samius sitim,</l>
                    <l xml:id="d002l659" n="12" met="E">Arcae nil vacuae timens</l>
                    <l xml:id="d002l660" n="13" met="E">Nox somnos pariat graves.</l>
                    <l xml:id="d002l661" n="14" met="E">Quo si quando serenior</l>
                    <l xml:id="d002l662" n="15" met="E">Me fortuna redegerit,</l>
                    <l xml:id="d002l663" n="16" met="E">Intentus studiis meis,</l>
                    <l xml:id="d002l664" n="17" met="E">Quaerens praeterea nihil</l>
                    <l xml:id="d002l665" n="18" met="E">Vivam rege beatior.</l>
                    <lb/>
                </div2>
                <div2 xml:id="002c018" type="carmen">
                    <head>
                        <abbr>18</abbr>
                    </head>
                    <p xml:id="d002l666" n="tit." met="E">18. vita secura</p>
                    <l xml:id="d002l667" n="1" met="E">Quisquis es uxorem monitis fuge ducere primis</l>
                    <l xml:id="d002l668" n="2" met="E">Sed cui praecipue turba molesta domi est.</l>
                    <l xml:id="d002l669" n="3" met="E">Inde viro si qua est maturam iunge sororem</l>
                    <l xml:id="d002l670" n="4" met="E">Ut sit nulla domi femina vel sit anus.</l>
                    <l xml:id="d002l671" n="5" met="E">Cum tibi pro centum lis est subeunda, ducenta</l>
                    <l xml:id="d002l672" n="6" met="E">Quam fora te vexent iugera perde prius.</l>
                    <l xml:id="d002l673" n="7" met="E">Litibus atteritur census sensusque nec ulla</l>
                    <l xml:id="d002l674" n="8" met="E">Res magis est menti perniciosa piae.</l>
                    <l xml:id="d002l675" n="9" met="E">Conveniens lucro sit sumptus, nullius idem</l>
                    <l xml:id="d002l676" n="10" met="E">Debitor et rari creditor esse velis.</l>
                    <l xml:id="d002l677" n="11" met="E">Sunt quoque felicem reddant quae plurima vitam;</l>
                    <l xml:id="d002l678" n="12" met="E">Securam faciant pauca sed ista sat est.</l>
                    <lb/>
                </div2>
                <div2 xml:id="002c019" type="carmen">
                    <head>
                        <abbr>19</abbr>
                    </head>
                    <p xml:id="d002l679" n="tit." met="E">19. iocus ad amicam</p>
                    <l xml:id="d002l680" n="1" met="E">Ut iuveni Myso conamine missa potenti</l>
                    <l xml:id="d002l681" n="2" met="E">Haesit Achilleae Pelias hasta manus,</l>
                    <l xml:id="d002l682" n="3" met="E">Mox tamen a dextra repetitum vulnus eadem</l>
                    <l xml:id="d002l683" n="4" met="E">Vulnere sanavit vulnus utrumque novo;</l>
                    <l xml:id="d002l684" n="5" met="E">Sic mihi nunc infers laesa quae fronte dolorem</l>
                    <l xml:id="d002l685" n="6" met="E">Suavia si dederis causa salutis eris.</l>
                    <lb/>
                </div2>
                <div2 xml:id="002c020" type="carmen">
                    <head>
                        <abbr>20</abbr>
                    </head>
                    <p xml:id="d002l686" n="tit." met="E">20. iocus in Balbum detractorem</p>
                    <l xml:id="d002l687" n="1" met="E">Phama est de nobis Balbum maledicere Tuccam:</l>
                    <l xml:id="d002l688" n="2" met="E">Parcimus, assuevit nil bene Tucca loqui.</l>
                    <lb/>
                </div2>
                <div2 xml:id="002c021" type="carmen">
                    <head>
                        <abbr>21</abbr>
                    </head>
                    <p xml:id="d002l689" n="tit." met="E">21. in Aethiopem assidue lavantem</p>
                    <l xml:id="d002l690" n="1" met="E">Ora laves gelida quanvis tam sedulus unda</l>
                    <l xml:id="d002l691" n="2" met="E">Mundior ut nitida conspiciare cute,</l>
                    <l xml:id="d002l692" n="3" met="E">Atra tamen piceum vultu servante colorem</l>
                    <l xml:id="d002l693" n="4" met="E">Eoi referunt ora perusta viri.</l>
                    <l xml:id="d002l694" n="5" met="E">Tantaque naturae, credo, sunt iura potentis</l>
                    <l xml:id="d002l695" n="6" met="E">Morbus ut hic nulla cedere possit ope.</l>
                    <l xml:id="d002l696" n="7" met="E">Falsa sed antiqui si non cecinere poetae</l>
                    <l xml:id="d002l697" n="8" met="E">Est tua Clitumno fonte levanda sitis.</l>
                    <l xml:id="d002l698" n="9" met="E">Illic epoto niveus vel flumine fies,</l>
                    <l xml:id="d002l699" n="10" met="E">Labetur vitio fusca vel unda tuo.</l>
                    <lb/>
                </div2>
                <div2 xml:id="002c022" type="carmen">
                    <head>
                        <abbr>22</abbr>
                    </head>
                    <p xml:id="d002l700" n="tit." met="E">22. ad Leonardum Montagnam insignem poetam</p>
                    <l xml:id="d002l701" n="1" met="E">Nauta procellosum scindentem remige pontum</l>
                    <l xml:id="d002l702" n="2" met="E">Consortemque suae rusticus artis amat,</l>
                    <l xml:id="d002l703" n="3" met="E">Martius assuescit duro cum milite miles,</l>
                    <l xml:id="d002l704" n="4" met="E">Gratia magnanimo cum duce iuncta duci est.</l>
                    <l xml:id="d002l705" n="5" met="E">Pars ego Pierios sic inter parva ministros</l>
                    <l xml:id="d002l706" n="6" met="E">Qua possum vates sedulitate colo,</l>
                    <l xml:id="d002l707" n="7" met="E">Te tamen ante omnes, nam quo praestantior extas</l>
                    <l xml:id="d002l708" n="8" met="E">Omnibus, hoc debes charior esse mihi.</l>
                    <lb/>
                </div2>
                <div2 xml:id="002c023" type="carmen">
                    <head>
                        <abbr>23</abbr>
                    </head>
                    <p xml:id="d002l709" n="tit." met="E">23. ad Vulcanum aemulum</p>
                    <l xml:id="d002l710" n="1" met="E">Infensus, Vulcane, mihi es torvoque venenum</l>
                    <l xml:id="d002l711" n="2" met="E">Letiferum vultu dissimulare nequis.</l>
                    <l xml:id="d002l712" n="3" met="E">Si loqueris, licet hoc ipso sermone notari:</l>
                    <l xml:id="d002l713" n="4" met="E">Sive taces, tacito livor in ore patet.</l>
                    <l xml:id="d002l714" n="5" met="E">Semper habes stimulos in me quibus uteris acres,</l>
                    <l xml:id="d002l715" n="6" met="E">Semper habes morsus in mea terga feros.</l>
                    <l xml:id="d002l716" n="7" met="E">Spumosum salamandra minus vomit ignea virus</l>
                    <l xml:id="d002l717" n="8" met="E">Hippomanes rabido quam tibi ab ore fluit,</l>
                    <l xml:id="d002l718" n="9" met="E">Eumenides tremebunda minus per sybila divae</l>
                    <l xml:id="d002l719" n="10" met="E">Et minus in Stygio Cerberus orbe furit.</l>
                    <l xml:id="d002l720" n="11" met="E">Sed tamen existam donec consumpseris omnem</l>
                    <l xml:id="d002l721" n="12" met="E">Materiam, sano pectore cuncta feram.</l>
                    <l xml:id="d002l722" n="13" met="E">Apparet virtus solis agitata procellis,</l>
                    <l xml:id="d002l723" n="14" met="E">Novit enim placido currere quisque mari.</l>
                    <l xml:id="d002l724" n="15" met="E">Digna viro in duris res est patientia claro,</l>
                    <l xml:id="d002l725" n="16" met="E">Haec homines meritis tollit ad astra suis.</l>
                    <l xml:id="d002l726" n="17" met="E">Amphitryoniaden odium Iunonis iniquae</l>
                    <l xml:id="d002l727" n="18" met="E">Sustulit, Alcidae me facis ecce parem.</l>
                    <lb/>
                </div2>
                <div2 xml:id="002c024" type="carmen" met="D">
                    <head>
                        <abbr>24</abbr>
                    </head>
                    <p xml:id="d002l728" n="tit." met="E">24. adolescentuli elegantis formae commendatio</p>
                    <l xml:id="d002l729" n="1" met="E">Narcisso faciem persimilem huic, puto,</l>
                    <l xml:id="d002l730" n="2" met="E">Undis in liquidis fons vitreus dedit.</l>
                    <l xml:id="d002l731" n="3" met="E">Ipsum credibile est talibus et comis</l>
                    <l xml:id="d002l732" n="4" met="E">Captum conspicui Trois in alitem</l>
                    <l xml:id="d002l733" n="5" met="E">Convertisse Iovem. Non alios tener</l>
                    <l xml:id="d002l734" n="6" met="E">Miratum Oebalides cepit Apollinem</l>
                    <l xml:id="d002l735" n="7" met="E">Fulgores oculorum et roseas genas.</l>
                    <l xml:id="d002l736" n="8" met="E">Felix quae poterit sponsa tuo frui</l>
                    <l xml:id="d002l737" n="9" met="E">Complexu, faciet quaeque prior virum.</l>
                    <l xml:id="d002l738" n="10" met="E">Dii nolite, precor, canities comas</l>
                    <l xml:id="d002l739" n="11" met="E">Invadat croceas, improba neu genas</l>
                    <l xml:id="d002l740" n="12" met="E">Sulcis inficiat ruga senilibus:</l>
                    <l xml:id="d002l741" n="13" met="E">Dignus perpetuo hic vivere nam decor.</l>
                    <lb/>
                </div2>
                <div2 xml:id="002c025" type="carmen">
                    <head>
                        <abbr>25</abbr>
                    </head>
                    <p xml:id="d002l742" n="tit." met="E">25. in Criticum detractorem</p>
                    <l xml:id="d002l743" n="1" met="E">Quod nimium facili manet mea flumine vena</l>
                    <l xml:id="d002l744" n="2" met="E">Malo ego quam culpes, Critice, difficilem.</l>
                    <lb/>
                </div2>
                <div2 xml:id="002c026" type="carmen" met="F">
                    <head>
                        <abbr>26</abbr>
                    </head>
                    <p xml:id="d002l745" n="tit." met="E">26. in Sabellum malum poetam</p>
                    <l xml:id="d002l746" n="1" met="E">Horis carmina mille se duabus</l>
                    <l xml:id="d002l747" n="2" met="E">Assuetum facere autumat Sabellus,</l>
                    <l xml:id="d002l748" n="3" met="E">Hac re quem mihi praefero sed una</l>
                    <l xml:id="d002l749" n="4" met="E">Horis quod faciat duabus illa.</l>
                    <l xml:id="d002l750" n="5" met="E">Quorum si fuerint decem probanda</l>
                    <l xml:id="d002l751" n="6" met="E">Praepono mihi et omnibus poetis.</l>
                    <lb/>
                </div2>
                <div2 xml:id="002c027" type="carmen">
                    <head>
                        <abbr>27</abbr>
                    </head>
                    <p xml:id="d002l752" n="tit." met="E">27. in eundem</p>
                    <l xml:id="d002l753" n="1" met="E">Versiculos horis facias quod mille duabus,</l>
                    <l xml:id="d002l754" n="2" met="E">Mallem horis faceres mille, Sabelle, duos.</l>
                    <lb/>
                </div2>
                <div2 xml:id="002c028" type="carmen">
                    <head>
                        <abbr>28</abbr>
                    </head>
                    <p xml:id="d002l755" n="tit." met="E">28. in Urbicum blateronem</p>
                    <l xml:id="d002l756" n="1" met="E">Plurima dum numeras priscorum nomina Vatum</l>
                    <l xml:id="d002l757" n="2" met="E">Crederis ipse tibi volvere grande sophos.</l>
                    <l xml:id="d002l758" n="3" met="E">Historiae alii referunt sermonibus aptas,</l>
                    <l xml:id="d002l759" n="4" met="E">At tu Caecilios Pacuviosque vomis</l>
                    <l xml:id="d002l760" n="5" met="E">Ennius aut tumido resonat tibi Plautus in ore</l>
                    <l xml:id="d002l761" n="6" met="E">Lucanus, Flaccus, Statius atque Maro,</l>
                    <l xml:id="d002l762" n="7" met="E">Silius, Ausonius lepidique epigrammata Marci</l>
                    <l xml:id="d002l763" n="8" met="E">Quicquid et Aonidum bibliotheca capit.</l>
                    <l xml:id="d002l764" n="9" met="E">Scire cupis populus quid sentiat, Urbice, de te?</l>
                    <l xml:id="d002l765" n="10" met="E">Qui paucos vidit, nominat innumeros.</l>
                    <l xml:id="d002l766" n="11" met="E">Nomina non satis est, sensus didicisse sed imos.</l>
                    <l xml:id="d002l767" n="12" met="E">Dispeream si scis "Arma virumque cano".</l>
                    <lb/>
                </div2>
                <div2 xml:id="002c029" type="carmen" met="F">
                    <head>
                        <abbr>29</abbr>
                    </head>
                    <p xml:id="d002l768" n="tit." met="E">29. in eundem</p>
                    <l xml:id="d002l769" n="1" met="E">Phama est, Urbice, pessimum poetam</l>
                    <l xml:id="d002l770" n="2" met="E">Passim carpere me ac meos libellos.</l>
                    <l xml:id="d002l771" n="3" met="E">Hic qui sit scio nec, puto, ipse nescis.</l>
                    <l xml:id="d002l772" n="4" met="E">Quem ni fecerit Urbicus tacere</l>
                    <l xml:id="d002l773" n="5" met="E">Expecta hendecasillabos trecentos.</l>
                    <lb/>
                </div2>
                <div2 xml:id="002c030" type="carmen">
                    <head>
                        <abbr>30</abbr>
                    </head>
                    <p xml:id="d002l774" n="tit." met="E">30. in adventum domini Anthiocheni | patriarchae praesulis Tarvisini</p>
                    <l xml:id="d002l775" n="1" met="E">Prome iubar, nitidum, lentae succede sorori</l>
                    <l xml:id="d002l776" n="2" met="E">Optatamque diu duc age, Phoebe, diem.</l>
                    <l xml:id="d002l777" n="3" met="E">Haec erit, haec nobis niveo signanda lapillo,</l>
                    <l xml:id="d002l778" n="4" met="E">Contigit hac nunquam clarior ulla mihi,</l>
                    <l xml:id="d002l779" n="5" met="E">Festivus tota qua fiet rumor in urbe</l>
                    <l xml:id="d002l780" n="6" met="E">Diceturque: "Pius, plaudite, praesul adest",</l>
                    <l xml:id="d002l781" n="7" met="E">Pontificisque sui vultus visura verendos</l>
                    <l xml:id="d002l782" n="8" met="E">Stabit in ornatis longa caterva viis.</l>
                    <l xml:id="d002l783" n="9" met="E">Sed licet haec veniat lux optatissima cunctis,</l>
                    <l xml:id="d002l784" n="10" met="E">Gratior ante alios me tamen una manet:</l>
                    <l xml:id="d002l785" n="11" met="E">Te duce qua servus fiam, Leonarde, potentis</l>
                    <l xml:id="d002l786" n="12" met="E">Principis. O venias saepe vocata dies!</l>
                    <lb/>
                </div2>
                <div2 xml:id="002c031" type="carmen">
                    <head>
                        <abbr>31</abbr>
                    </head>
                    <p xml:id="d002l787" n="tit." met="E">31. ad dominum Laurentium Antiochenum patriarcham</p>
                    <l xml:id="d002l788" n="1" met="E">Martia Phoebeo virtus sine munere, Phoebus</l>
                    <l xml:id="d002l789" n="2" met="E">Vivere magnanimo non sine Marte potest.</l>
                    <l xml:id="d002l790" n="3" met="E">Maximus at numen tibi conciliavit utrumque</l>
                    <l xml:id="d002l791" n="4" met="E">Iuppiter et gemina tendis in astra via.</l>
                    <l xml:id="d002l792" n="5" met="E">Pace pius, belloque ferox Romana tueris</l>
                    <l xml:id="d002l793" n="6" met="E">Iura et apostolicae religionis opes</l>
                    <l xml:id="d002l794" n="7" met="E">Vexillumque Crucis ducens ante agmina sanctae</l>
                    <l xml:id="d002l795" n="8" met="E">Intrepido veram protegis ense fidem.</l>
                    <l xml:id="d002l796" n="9" met="E">Te duce Bistoniis latitans Othomanus in antris</l>
                    <l xml:id="d002l797" n="10" met="E">A Danais didicit finibus esse procul.</l>
                    <l xml:id="d002l798" n="11" met="E">Quid morer? Haec si quis comprehenderet ordine gesta</l>
                    <l xml:id="d002l799" n="12" met="E">Immensam vates conderet Iliada,</l>
                    <l xml:id="d002l800" n="13" met="E">Quae licet ipse tuo meditari carmine posses</l>
                    <l xml:id="d002l801" n="14" met="E">Te maiora tenent, Anthiochene, tamen.</l>
                    <l xml:id="d002l802" n="15" met="E">At nisi Montagnae nuper levis aura deserti</l>
                    <l xml:id="d002l803" n="16" met="E">Abstulerit fusas ob mea vota preces</l>
                    <l xml:id="d002l804" n="17" met="E">Bella geres, ego gesta canam, proh sidera, quantum</l>
                    <l xml:id="d002l805" n="18" met="E">Virgilius cupio Caesaris esse mei.</l>
                    <lb/>
                </div2>
                <div2 xml:id="002c032" type="carmen" met="F">
                    <head>
                        <abbr>32</abbr>
                    </head>
                    <p xml:id="d002l806" n="tit." met="E">32. ad Leonardum Montagnam</p>
                    <l xml:id="d002l807" n="1" met="E">Primatis, Leonarde, cura sacri,</l>
                    <l xml:id="d002l808" n="2" met="E">Cui dat terra suum dicata nomen</l>
                    <l xml:id="d002l809" n="3" met="E">Fundata Antiochi manu potentis,</l>
                    <l xml:id="d002l810" n="4" met="E">Exemplum probitatis excolendum,</l>
                    <l xml:id="d002l811" n="5" met="E">Cunctarum decus elegantiarum</l>
                    <l xml:id="d002l812" n="6" met="E">Nostri gloria saeculi poeta,</l>
                    <l xml:id="d002l813" n="7" met="E">Hortator studii mei benigne,</l>
                    <l xml:id="d002l814" n="8" met="E">Qui parvos epigrammaton libellos</l>
                    <l xml:id="d002l815" n="9" met="E">Laudas atque probas tui Bononii,</l>
                    <l xml:id="d002l816" n="10" met="E">Lusi nescio quid quod otiosus</l>
                    <l xml:id="d002l817" n="11" met="E">Nugarum, dato praesuli, sed ante</l>
                    <l xml:id="d002l818" n="12" met="E">Solers in maledicta censor esto.</l>
                    <l xml:id="d002l819" n="13" met="E">Hoc post iudicium nihil verebor.</l>
                    <lb/>
                </div2>
                <div2 xml:id="002c033" type="carmen">
                    <head>
                        <abbr>33</abbr>
                    </head>
                    <p xml:id="d002l820" n="tit." met="E">33. in Eridani traiectu</p>
                    <l xml:id="d002l821" n="1" met="E">Nympharum pater Ausonidum celeberrime, cuius</l>
                    <l xml:id="d002l822" n="2" met="E">Phoebeus vasto mersus in amne puer,</l>
                    <l xml:id="d002l823" n="3" met="E">Cum neque ponte premi fluvium patiare superbum</l>
                    <l xml:id="d002l824" n="4" met="E">Nec vada securam dent nimis alta viam,</l>
                    <l xml:id="d002l825" n="5" met="E">Indomitas igitur puppi tranabimus undas</l>
                    <l xml:id="d002l826" n="6" met="E">Impositosque rati traiiciemus equos.</l>
                    <l xml:id="d002l827" n="7" met="E">Ergo semel laeso contentus Apolline ripa</l>
                    <l xml:id="d002l828" n="8" met="E">Siste mihi tutos ulteriore pedes!</l>
                    <l xml:id="d002l829" n="9" met="E">Sic tibi concedant Athesis, Thyberinus et Arnus</l>
                    <l xml:id="d002l830" n="10" met="E">Victaque te dominum flumina cuncta vocent.</l>
                    <lb/>
                </div2>
                <div2 xml:id="002c034" type="carmen">
                    <head>
                        <abbr>34</abbr>
                    </head>
                    <p xml:id="d002l831" n="tit." met="E">34. in pineta Ravennatia</p>
                    <l xml:id="d002l832" n="1" met="E">Quem iuvat antiquae subter pineta Ravennae</l>
                    <l xml:id="d002l833" n="2" met="E">Tendere per funda concita saxa iuvet.</l>
                    <l xml:id="d002l834" n="3" met="E">Ardua frendenti late ruit arbore moles</l>
                    <l xml:id="d002l835" n="4" met="E">Cum furit immitem Phryx puer in Cybelem,</l>
                    <l xml:id="d002l836" n="5" met="E">Scilicet has tribuit sylvis natura ruinas,</l>
                    <l xml:id="d002l837" n="6" met="E">Nam torquere parum est tela trisulca Iovem.</l>
                    <lb/>
                </div2>
                <div2 xml:id="002c035" type="carmen">
                    <head>
                        <abbr>35</abbr>
                    </head>
                    <p xml:id="d002l838" n="tit." met="E">35. templi nobilissimi Ariminensis commendatio</p>
                    <l xml:id="d002l839" n="1" met="E">Imperfecta manent sed adhuc educta sub auras</l>
                    <l xml:id="d002l840" n="2" met="E">Aemula Tarpeii templa superba Iovis</l>
                    <l xml:id="d002l841" n="3" met="E">Quae Sigismundus Malatestae gloria gentis</l>
                    <l xml:id="d002l842" n="4" met="E">Flaminia princeps voverat urbe pius.</l>
                    <l xml:id="d002l843" n="5" met="E">Heheu, vix primae fundamina iecerat aedis</l>
                    <l xml:id="d002l844" n="6" met="E">Intempestiva cum nece raptus obit.</l>
                    <l xml:id="d002l845" n="7" met="E">At si magnanimo nolebant parcere regi</l>
                    <l xml:id="d002l846" n="8" met="E">Parcere debuerant numina dira sibi.</l>
                    <lb/>
                </div2>
                <div2 xml:id="002c036" type="carmen">
                    <head>
                        <abbr>36</abbr>
                    </head>
                    <p xml:id="d002l847" n="tit." met="E">36. in ruinas urbis deploratio</p>
                    <l xml:id="d002l848" n="1" met="E">Parcere quis lachrymis valeat gemitumque tenere</l>
                    <l xml:id="d002l849" n="2" met="E">Conspiciens cladem, diruta Roma, tuam?</l>
                    <l xml:id="d002l850" n="3" met="E">Usqueadeo gravibus deplorandisque ruinis</l>
                    <l xml:id="d002l851" n="4" met="E">Angulus eversa nullus in urbe vacat.</l>
                    <l xml:id="d002l852" n="5" met="E">Hinc subeunt fractis palatia lapsa columnis</l>
                    <l xml:id="d002l853" n="6" met="E">Templaque septenis praecipitata iugis,</l>
                    <l xml:id="d002l854" n="7" met="E">Hinc intercisi longinqua per avia ductus</l>
                    <l xml:id="d002l855" n="8" met="E">Versaque neglectis amphitheatra foris,</l>
                    <l xml:id="d002l856" n="9" met="E">Effigies divum lacerae abiectique colossi;</l>
                    <l xml:id="d002l857" n="10" met="E">Mutatas ruptis pontibus adde vias,</l>
                    <l xml:id="d002l858" n="11" met="E">Adde triumphales dumis findentibus arcus,</l>
                    <l xml:id="d002l859" n="12" met="E">Eruta diversis adde sepulchra locis.</l>
                    <l xml:id="d002l860" n="13" met="E">Heu, confusa iacent ulloque sine ordine cuncta</l>
                    <l xml:id="d002l861" n="14" met="E">Semesa et foedis dimidiata modis.</l>
                    <l xml:id="d002l862" n="15" met="E">Omnia cum densis caprificus vepribus audax</l>
                    <l xml:id="d002l863" n="16" met="E">Occupat, antiquum concidit omne decus.</l>
                    <l xml:id="d002l864" n="17" met="E">Omnia barbarico cesserunt victa furori,</l>
                    <l xml:id="d002l865" n="18" met="E">Sustulit egregias ensis et ignis opes.</l>
                    <l xml:id="d002l866" n="19" met="E">Sola manent formae quaedam vestigia priscae</l>
                    <l xml:id="d002l867" n="20" met="E">Perdere quae rabidi non potuere Getae.</l>
                    <l xml:id="d002l868" n="21" met="E">Reliquiae tamen ostentant mirabile quantum</l>
                    <l xml:id="d002l869" n="22" met="E">Aurea cum peteret sidera culmen erat.</l>
                    <l xml:id="d002l870" n="23" met="E">Quid Capitolino Gallos arcere Tonanti</l>
                    <l xml:id="d002l871" n="24" met="E">Profuit, hunc finem si tibi fata dabant?</l>
                    <lb/>
                </div2>
                <div2 xml:id="002c37a" type="carmen">
                    <head>
                        <abbr>37a</abbr>
                    </head>
                    <p xml:id="d002l872" n="tit." met="E">37a. de Sixto pontifice maximo ad astrologos</p>
                    <l xml:id="d002l873" n="1" met="E">Sidera pontificem perimunt fallacia Sixtum</l>
                    <l xml:id="d002l874" n="2" met="E">Saepe, sed invito non perit ille polo.</l>
                    <l xml:id="d002l875" n="3" met="E">Non perit et Pylium nobis servatur in aevum</l>
                    <l xml:id="d002l876" n="4" met="E">Ne careat grato Principe Roma diu.</l>
                    <l xml:id="d002l877" n="5" met="E">Siderei quotiens mendax speculator Olympi</l>
                    <l xml:id="d002l878" n="6" met="E">Compertum est, "Sixtus cras morietur", ait.</l>
                    <l xml:id="d002l879" n="7" met="E">En tibi cras decies fugit, ridetur inanis</l>
                    <l xml:id="d002l880" n="8" met="E">Fabula, vivit heri qui moriturus erat.</l>
                    <l xml:id="d002l881" n="9" met="E">Vivit et astrorum cursus nil respicit, ergo</l>
                    <l xml:id="d002l882" n="10" met="E">Mentiri totiens desine, turba rudis.</l>
                    <lb/>
                </div2>
                <div2 xml:id="002c37b" type="carmen">
                    <head>
                        <abbr>37b</abbr>
                    </head>
                    <p xml:id="d002l883" n="tit." met="E">37b. de eodem</p>
                    <l xml:id="d002l884" n="1" met="E">Marmoreum struxit pontem nunc denique Sixtus</l>
                    <l xml:id="d002l885" n="2" met="E">Pontificis vero nomine dictus erit.</l>
                    <lb/>
                </div2>
                <div2 xml:id="002c038" type="carmen">
                    <head>
                        <abbr>38</abbr>
                    </head>
                    <p xml:id="d002l886" n="tit." met="E">38. ad dominum Antiochenum suum</p>
                    <l xml:id="d002l887" n="1" met="E">Si bene matura circumspicis omnia mente,</l>
                    <l xml:id="d002l888" n="2" met="E">Condicio felix, Antiochene, tua est.</l>
                    <l xml:id="d002l889" n="3" met="E">Pontificum Romana tenet quos curia pauci</l>
                    <l xml:id="d002l890" n="4" met="E">Ingenii larga sunt tibi dote pares.</l>
                    <l xml:id="d002l891" n="5" met="E">Pectoris augusta rarus probitate severi,</l>
                    <l xml:id="d002l892" n="6" met="E">Caesareo rarus par tibi corde viget.</l>
                    <l xml:id="d002l893" n="7" met="E">Astrorum varios melius deprehendere cursus</l>
                    <l xml:id="d002l894" n="8" met="E">Nemo scit eventus sidera quosve ferant.</l>
                    <l xml:id="d002l895" n="9" met="E">Doctus amas doctos, virtuti munera fundis</l>
                    <l xml:id="d002l896" n="10" met="E">Alter es et nostro tempore Tuscus eques.</l>
                    <l xml:id="d002l897" n="11" met="E">Hostibus horrendus trepidis, iocundus amicis,</l>
                    <l xml:id="d002l898" n="12" met="E">Durus si qua geris proelia, pace pius.</l>
                    <l xml:id="d002l899" n="13" met="E">Moenia testantur placidi secura Galesi</l>
                    <l xml:id="d002l900" n="14" met="E">Oppida Romano multa subacta iugo.</l>
                    <l xml:id="d002l901" n="15" met="E">Mira quidem res est, haec possidet omnia rarus,</l>
                    <l xml:id="d002l902" n="16" met="E">Fortunam multi. Cur? Quia caeca dea est.</l>
                    <lb/>
                </div2>
                <div2 xml:id="002c039" type="carmen">
                    <head>
                        <abbr>39</abbr>
                    </head>
                    <p xml:id="d002l903" n="tit." met="E">39. in maledictores domini olim cardinalis sancti Sixti</p>
                    <l xml:id="d002l904" n="1" met="E">Petre, licet de te quaedam mala lingua susurret</l>
                    <l xml:id="d002l905" n="2" met="E">Iactet et in mores verba canina tuos,</l>
                    <l xml:id="d002l906" n="3" met="E">Unica fulgebas tu gloria temporis huius,</l>
                    <l xml:id="d002l907" n="4" met="E">Aetatis solum tu decus huius eras.</l>
                    <l xml:id="d002l908" n="5" met="E">Te duce iamdudum virtus extincta renasci</l>
                    <l xml:id="d002l909" n="6" met="E">Ceperat et roseum tollere laeta caput.</l>
                    <l xml:id="d002l910" n="7" met="E">Praebebas sacris tu munera digna poetis</l>
                    <l xml:id="d002l911" n="8" met="E">Pierium merito numen honere colens.</l>
                    <l xml:id="d002l912" n="9" met="E">Cetera cum vulgo doctis tua tecta patebant</l>
                    <l xml:id="d002l913" n="10" met="E">Et quicunque aliqua praeditus arte foret,</l>
                    <l xml:id="d002l914" n="11" met="E">Astrologus, medicus, rhetor iurisque peritus</l>
                    <l xml:id="d002l915" n="12" met="E">Vivebant sumptu, vir venerande, tuo</l>
                    <l xml:id="d002l916" n="13" met="E">Cumque alii tantum turba laetentur inerti</l>
                    <l xml:id="d002l917" n="14" met="E">Fautor eras doctis unicus ipse viris.</l>
                    <l xml:id="d002l918" n="15" met="E">At quia perverso caelestia numina mundo,</l>
                    <l xml:id="d002l919" n="16" met="E">Ut video, regnent, ferrea saecla volunt</l>
                    <l xml:id="d002l920" n="17" met="E">Ignavus Pylios Thersites vivat ad annos</l>
                    <l xml:id="d002l921" n="18" met="E">Ullus virtuti ne sit in orbe locus.</l>
                    <lb/>
                </div2>
                <div2 xml:id="002c040" type="carmen">
                    <head>
                        <abbr>40</abbr>
                    </head>
                    <p xml:id="d002l922" n="tit." met="E">40. ad dominum Papiensem cardinalem</p>
                    <l xml:id="d002l923" n="1" met="E">Haeserat invitae dudum sententia menti</l>
                    <l xml:id="d002l924" n="2" met="E">Linquere Pierias, numina vana, deas</l>
                    <l xml:id="d002l925" n="3" met="E">Quaeque terunt studio vigilatum tempus inani</l>
                    <l xml:id="d002l926" n="4" met="E">Illecebris animos decipiuntque suis.</l>
                    <l xml:id="d002l927" n="5" met="E">Quae vel Smyrnaeo condant fera proelia cantu</l>
                    <l xml:id="d002l928" n="6" met="E">Exiguum parcae nil nisi laudis habent</l>
                    <l xml:id="d002l929" n="7" met="E">Cumque toga gelidos opus est quae vestiat artus</l>
                    <l xml:id="d002l930" n="8" met="E">Mense tremens iam nuda Thalia perit.</l>
                    <l xml:id="d002l931" n="9" met="E">Publicus insolito torpentem frigore rumor</l>
                    <l xml:id="d002l932" n="10" met="E">Excitat et calamos sumere tempus ait.</l>
                    <l xml:id="d002l933" n="11" met="E">Unicus Aonidum Ticini praesul amator</l>
                    <l xml:id="d002l934" n="12" met="E">Ingeniis praestat munera larga bonis.</l>
                    <l xml:id="d002l935" n="13" met="E">Cardineum celeber merita virtute cacumen</l>
                    <l xml:id="d002l936" n="14" met="E">Obtinet, innumeros cum dea caeca iuvet,</l>
                    <l xml:id="d002l937" n="15" met="E">Divitiis alter Croesus, Cato pectore, sancta</l>
                    <l xml:id="d002l938" n="16" met="E">Longaevum superat qui probitate Numam.</l>
                    <l xml:id="d002l939" n="17" met="E">Lux igitur lati nebulas clarissima mundi</l>
                    <l xml:id="d002l940" n="18" met="E">Pelle, suus doctis restituatur honos.</l>
                    <l xml:id="d002l941" n="19" met="E">Diceris immensos studii sensisse labores</l>
                    <l xml:id="d002l942" n="20" met="E">Exemplum vulgi te decet esse rudis.</l>
                    <l xml:id="d002l943" n="21" met="E">Te male vexatas decet instaurare Camenas,</l>
                    <l xml:id="d002l944" n="22" met="E">Nexia monstratum turba sequetur iter.</l>
                    <l xml:id="d002l945" n="23" met="E">Sic tibi post Sixtum (quid enim felicius optem?)</l>
                    <l xml:id="d002l946" n="24" met="E">Pontifici plaudat maxima Roma suo.</l>
                    <lb/>
                </div2>
                <div2 xml:id="002c041" type="carmen">
                    <head>
                        <abbr>41</abbr>
                    </head>
                    <p xml:id="d002l947" n="tit." met="E">41. ad Leonardum Griphum | praesulem Eugubinum apostolicum secretarium</p>
                    <l xml:id="d002l948" n="1" met="E">Cui damus, Aonides, epigrammata pauca puellae</l>
                    <l xml:id="d002l949" n="2" met="E">Ingenio curis edita mille gravi?</l>
                    <l xml:id="d002l950" n="3" met="E">Cui damus exiles elego quos flevimus ignes</l>
                    <l xml:id="d002l951" n="4" met="E">Carmine, cum patria maestus in urbe forem?</l>
                    <l xml:id="d002l952" n="5" met="E">Non nisi praestanti censemus danda poetae</l>
                    <l xml:id="d002l953" n="6" met="E">Dicitis, at praestans vilia nullus amat.</l>
                    <l xml:id="d002l954" n="7" met="E">Negliget ignotos rudis abiciietque labores,</l>
                    <l xml:id="d002l955" n="8" met="E">Emeritis laudem qui meruere ferunt.</l>
                    <l xml:id="d002l956" n="9" met="E">Vera deas praestat nobis audire monentes</l>
                    <l xml:id="d002l957" n="10" met="E">Exiguus ne qua sit sine laude labor.</l>
                    <l xml:id="d002l958" n="11" met="E">Quocirca, Leonarde, leves cape dulce Camenas</l>
                    <l xml:id="d002l959" n="12" met="E">Gryphe, poetarum pontificumque decus</l>
                    <l xml:id="d002l960" n="13" met="E">Ardua qui Sixti servans arcana beati</l>
                    <l xml:id="d002l961" n="14" met="E">Nomen Apollineo de grege solus habes.</l>
                    <l xml:id="d002l962" n="15" met="E">Utile, si vitio, fuerit mihi discere sive</l>
                    <l xml:id="d002l963" n="16" met="E">Das laudi, poterat maior an ulla dari?</l>
                    <lb/>
                </div2>
                <div2 xml:id="002c042" type="carmen">
                    <head>
                        <abbr>42</abbr>
                    </head>
                    <p xml:id="d002l964" n="tit." met="E">42. ad librum in patriam profecturum</p>
                    <l xml:id="d002l965" n="1" met="E">Felix o nimium patriam liber ibis in urbem</l>
                    <l xml:id="d002l966" n="2" met="E">Et domini vises pignora chara tui!</l>
                    <l xml:id="d002l967" n="3" met="E">Audierint fratres ubi te venisse poetae</l>
                    <l xml:id="d002l968" n="4" met="E">Occurrent pariter qua tibi fronte duo.</l>
                    <l xml:id="d002l969" n="5" met="E">Nunc minor Aoniis quorum versatur in antris,</l>
                    <l xml:id="d002l970" n="6" met="E">Maior Apollineo munere utroque viget,</l>
                    <l xml:id="d002l971" n="7" met="E">Quippe Coronides patria velut alter in urbe est</l>
                    <l xml:id="d002l972" n="8" met="E">Carminaque antiquis vatibus aequa facit.</l>
                    <l xml:id="d002l973" n="9" met="E">Hi te gymnasiis deducent omnibus, hi te</l>
                    <l xml:id="d002l974" n="10" met="E">Cantatum cupient omnibus esse locis.</l>
                    <l xml:id="d002l975" n="11" met="E">Sed quemcunque petes, notus mage proderit auctor,</l>
                    <l xml:id="d002l976" n="12" met="E">Protinus exclama te, liber, esse meum.</l>
                </div2>
            </div1>
            <div1 xml:id="d003" type="section" decls="#md" met="various">
                <head>
                    <title>3</title>
                    <abbr>3</abbr>
                    <bibl source="digital">Ketty Peruch</bibl>
                </head>
                <div2 xml:id="003c001" type="carmen">
                    <head>
                        <abbr>1</abbr>
                    </head>
                    <p xml:id="d003l1" n="tit." met="E">1. queritur quod cum parum prudenter patriam deseruit | nunc absentis Candidae desiderio maceretur</p>
                    <l xml:id="d003l2" n="1" met="E">Me cremat absenti procul hinc nova Thestias igne</l>
                    <l xml:id="d003l3" n="2" met="E">In Meleagreum se nimis ulta caput.</l>
                    <l xml:id="d003l4" n="3" met="E">Uritur accensum fatali stipite pectus,</l>
                    <l xml:id="d003l5" n="4" met="E">Deficiunt rapida viscera tosta face.</l>
                    <l xml:id="d003l6" n="5" met="E">Saevit in exhaustas tabes Nessea medullas</l>
                    <l xml:id="d003l7" n="6" met="E">Laesa nocet quaedam Deianira mihi.</l>
                    <l xml:id="d003l8" n="7" met="E">Dii male quod tanto non ulla est meta dolori,</l>
                    <l xml:id="d003l9" n="8" met="E">Ad nova sed Tityi vulnera surgit hepar.</l>
                    <l xml:id="d003l10" n="9" met="E">Amphitryoniadae mors exorata quietem</l>
                    <l xml:id="d003l11" n="10" met="E">Attulit Oetaeo post mala multa iugo,</l>
                    <l xml:id="d003l12" n="11" met="E">At mihi cum totos virus letale per artus</l>
                    <l xml:id="d003l13" n="12" met="E">Serpserit invitum vivere fata volunt.</l>
                    <l xml:id="d003l14" n="13" met="E">Materies gratae superest amplissima morti,</l>
                    <l xml:id="d003l15" n="14" met="E">Aegra tamen vivax spiritus ossa fovet.</l>
                    <l xml:id="d003l16" n="15" met="E">Saga Cyteinis nunquid me cantibus ausa</l>
                    <l xml:id="d003l17" n="16" met="E">Perdere Colchiacis fascinat ulla modis?</l>
                    <l xml:id="d003l18" n="17" met="E">Carmen habet vires, si quidem descendere curru</l>
                    <l xml:id="d003l19" n="18" met="E">Carminibus vincto Luna coacta potest.</l>
                    <l xml:id="d003l20" n="19" met="E">Frigidus ignivomo nihil officit anguis hyatu</l>
                    <l xml:id="d003l21" n="20" met="E">Arte, retro ad fontes vertitur unda suos.</l>
                    <l xml:id="d003l22" n="21" met="E">Caerula turbato decedunt nubila caelo</l>
                    <l xml:id="d003l23" n="22" met="E">In medium pluvias fundere iussa mare.</l>
                    <l xml:id="d003l24" n="23" met="E">Proposito rapidum torquetur fulmen ab ictu</l>
                    <l xml:id="d003l25" n="24" met="E">Notaque diffugiens deserit arva Ceres.</l>
                    <l xml:id="d003l26" n="25" met="E">Forsitan hic aliquo morbus mihi carmine surgit</l>
                    <l xml:id="d003l27" n="26" met="E">Et meritum, ut fatear, tanta ruina premit.</l>
                    <l xml:id="d003l28" n="27" met="E">Nanque ego cur patria potui discedere terra?</l>
                    <l xml:id="d003l29" n="28" met="E">Hos animos profugi cur habuere pedes?</l>
                    <l xml:id="d003l30" n="29" met="E">Cur Silis Adriacum placidus me vexit in aequor</l>
                    <l xml:id="d003l31" n="30" met="E">Perfida nec mediis mersa phaselus aquis?</l>
                    <l xml:id="d003l32" n="31" met="E">Scilicet Ausonias tanti est errare per urbes</l>
                    <l xml:id="d003l33" n="32" met="E">Ut mea restarit Candida sola domi,</l>
                    <l xml:id="d003l34" n="33" met="E">Romanis oculos tanti pavisse ruinis</l>
                    <l xml:id="d003l35" n="34" met="E">Ut mea lux fuerit destituenda mihi.</l>
                    <l xml:id="d003l36" n="35" met="E">Urbis ut immitem sibiit me cura petendae</l>
                    <l xml:id="d003l37" n="36" met="E">Debuerat Lachesis ponere nostra colum.</l>
                    <l xml:id="d003l38" n="37" met="E">At quoniam fuerat nobis irata puella</l>
                    <l xml:id="d003l39" n="38" met="E">Lentus et in segni corde tepebat amor,</l>
                    <l xml:id="d003l40" n="39" met="E">"Cesserunt" dixi "solitae de pectore flammae",</l>
                    <l xml:id="d003l41" n="40" met="E">Quam fueram visus laetior esse mihi.</l>
                    <l xml:id="d003l42" n="41" met="E">Cymba cito Venetam me remige duxit in urbem</l>
                    <l xml:id="d003l43" n="42" met="E">Protinus et miserae cuncta parata fugae.</l>
                    <l xml:id="d003l44" n="43" met="E">Longum iter hinc celeri Picena per oppida passu</l>
                    <l xml:id="d003l45" n="44" met="E">Molior ad muros, Martia Roma, tuos.</l>
                    <l xml:id="d003l46" n="45" met="E">Nec mora: praeteritum vulnus male sana cicatrix</l>
                    <l xml:id="d003l47" n="46" met="E">Integrat et magnam caeca favilla facem.</l>
                    <l xml:id="d003l48" n="47" met="E">Candida tum maerens in somnis coepta videri</l>
                    <l xml:id="d003l49" n="48" met="E">Securum vetuit ceu prius esse torum:</l>
                    <l xml:id="d003l50" n="49" met="E">Et modo virgineo resolutis more capillis</l>
                    <l xml:id="d003l51" n="50" met="E">Visa mea est misere de levitate queri;</l>
                    <l xml:id="d003l52" n="51" met="E">Et modo blanditiis animos mulcere feroces</l>
                    <l xml:id="d003l53" n="52" met="E">Ut fieret placida lenior ira prece;</l>
                    <l xml:id="d003l54" n="53" met="E">Et modo devoto capiti mala multa precari</l>
                    <l xml:id="d003l55" n="54" met="E">Quae pia surda utinam negligat aure Venus.</l>
                    <l xml:id="d003l56" n="55" met="E">Nocte vigil solitam gemitu excutiente quietem</l>
                    <l xml:id="d003l57" n="56" met="E">Ieiunus coepi temnere luce dapes.</l>
                    <l xml:id="d003l58" n="57" met="E">Mox iterum macie primos adimente vigores</l>
                    <l xml:id="d003l59" n="58" met="E">Pallida funereus venit in ora color.</l>
                    <l xml:id="d003l60" n="59" met="E">Nota licet reditus celeres via praestet ituro</l>
                    <l xml:id="d003l61" n="60" met="E">Quoque fui raptus tramite detur iter,</l>
                    <l xml:id="d003l62" n="61" met="E">Dedecus est nulla ductum ratione reverti</l>
                    <l xml:id="d003l63" n="62" met="E">Hoc mihi ne temere proposuisse puter.</l>
                    <l xml:id="d003l64" n="63" met="E">Adde quod infausto veteris neglecta recessu</l>
                    <l xml:id="d003l65" n="64" met="E">Forsan amatorem deperit illa novum.</l>
                    <l xml:id="d003l66" n="65" met="E">Ut semel aurato furit icta Cupidinis arcu</l>
                    <l xml:id="d003l67" n="66" met="E">Femina, perpetuum vulnus amoris habet:</l>
                    <l xml:id="d003l68" n="67" met="E">Alter adest subito vix dum cedente priore</l>
                    <l xml:id="d003l69" n="68" met="E">Antiqui memorem qui vetet esse proci.</l>
                    <l xml:id="d003l70" n="69" met="E">Felix successor nobis quicunque fuisti,</l>
                    <l xml:id="d003l71" n="70" met="E">Spirabit velis mitior aura tuis.</l>
                    <l xml:id="d003l72" n="71" met="E">Tristis in indomita iactabor naufragus unda,</l>
                    <l xml:id="d003l73" n="72" met="E">Ridebis casus tutior ipse meos.</l>
                    <l xml:id="d003l74" n="73" met="E">Illa suos nostro minuit moderamine fastus</l>
                    <l xml:id="d003l75" n="74" met="E">Ne cadat exemplo spes tibi forte meo.</l>
                    <l xml:id="d003l76" n="75" met="E">Tu cupiare olim ne tali errore cavebis</l>
                    <l xml:id="d003l77" n="76" met="E">Exemplumque trahas a bonitate mea.</l>
                    <l xml:id="d003l78" n="77" met="E">Mollis amor quanquam memores ulciscitur iras</l>
                    <l xml:id="d003l79" n="78" met="E">Arbitrio iustas quas putat esse suo,</l>
                    <l xml:id="d003l80" n="79" met="E">Cui quia servieram puerili miles ab aevo</l>
                    <l xml:id="d003l81" n="80" met="E">Incorrupta fuit continuanda fides;</l>
                    <l xml:id="d003l82" n="81" met="E">Longa forent quanvis dominae fastidia durae,</l>
                    <l xml:id="d003l83" n="82" met="E">Non tamen iccirco destituenda fuit.</l>
                    <l xml:id="d003l84" n="83" met="E">Squalida vidisset lachrymas super ora fluentes</l>
                    <l xml:id="d003l85" n="84" met="E">Ismara ceu tepido vere per alta nives.</l>
                    <l xml:id="d003l86" n="85" met="E">Est aliquid luctu confectos cernere vultus,</l>
                    <l xml:id="d003l87" n="86" met="E">Rebus enim pietas tristibus acta patet.</l>
                    <l xml:id="d003l88" n="87" met="E">Ferrea quod si non potuissent corda moveri,</l>
                    <l xml:id="d003l89" n="88" met="E">Moribus ut quaedam sunt in amore feris,</l>
                    <l xml:id="d003l90" n="89" met="E">Finissem gladio miserandae taedia vitae</l>
                    <l xml:id="d003l91" n="90" met="E">Felicem poenis constituente modum.</l>
                    <l xml:id="d003l92" n="91" met="E">Verum fors aliter statuit mea, morte perenni</l>
                    <l xml:id="d003l93" n="92" met="E">Angor et est species haec mihi vita necis.</l>
                    <l xml:id="d003l94" n="93" met="E">Sum velut exanimum concreto sanguine corpus</l>
                    <l xml:id="d003l95" n="94" met="E">Et vacua obtusis sensibus umbra volo.</l>
                    <l xml:id="d003l96" n="95" met="E">Iam nihil arva iuvant petrae me florea fictae</l>
                    <l xml:id="d003l97" n="96" met="E">Aut sita in apricis vitea rura iugis;</l>
                    <l xml:id="d003l98" n="97" met="E">Non castella placet tumulis surgentia laetis</l>
                    <l xml:id="d003l99" n="98" met="E">Molliter arridet qua Perusinus ager,</l>
                    <l xml:id="d003l100" n="99" met="E">Non mihi Gymnopodas nemoroso in monte propinquos</l>
                    <l xml:id="d003l101" n="100" met="E">Consulis aut celebrem visere caede lacum;</l>
                    <l xml:id="d003l102" n="101" met="E">Aegrotum exhilarant animum non Thessala Tempe</l>
                    <l xml:id="d003l103" n="102" met="E">Gratus in adverso est nullus amore locus.</l>
                    <l xml:id="d003l104" n="103" met="E">Cum procul absentem nil cura domestica tangat</l>
                    <l xml:id="d003l105" n="104" met="E">Debitus et patriae sit mihi vilis amor,</l>
                    <l xml:id="d003l106" n="105" met="E">Cum retrahat fratrum me gratia nulla piorum,</l>
                    <l xml:id="d003l107" n="106" met="E">Invitum in patriam Candida sola rapit,</l>
                    <l xml:id="d003l108" n="107" met="E">Nititur Haemonias seu me revocare per artes</l>
                    <l xml:id="d003l109" n="108" met="E">Et magicis Stygiam viribus orat opem,</l>
                    <l xml:id="d003l110" n="109" met="E">Sive recordanti veteres absentia casus</l>
                    <l xml:id="d003l111" n="110" met="E">Excitat, ut quod abest poscere quisque solet.</l>
                    <l xml:id="d003l112" n="111" met="E">Fallitur Eoos fugiens qui migrat ad Indos</l>
                    <l xml:id="d003l113" n="112" met="E">Pulsus ut e sana mente fugetur amor.</l>
                    <l xml:id="d003l114" n="113" met="E">Parvus et exigua sub imagine pingitur infans</l>
                    <l xml:id="d003l115" n="114" met="E">Cui paret lato quicquid in orbe vides:</l>
                    <l xml:id="d003l116" n="115" met="E">Illo ne pereat lecti quaesita docente</l>
                    <l xml:id="d003l117" n="116" met="E">Humanum didicit vincla subire genus,</l>
                    <l xml:id="d003l118" n="117" met="E">Illo quadrupedes latebras stimulante iugales</l>
                    <l xml:id="d003l119" n="118" met="E">Et volucris nidos optat habere pares,</l>
                    <l xml:id="d003l120" n="119" met="E">Mutua squamigerum sociant incendia vulgus</l>
                    <l xml:id="d003l121" n="120" met="E">Flamma nec aequoreas illa veretur aquas.</l>
                    <l xml:id="d003l122" n="121" met="E">Credideram volucres humeris quatientibus alas</l>
                    <l xml:id="d003l123" n="122" met="E">Humano solitum corde volare deum:</l>
                    <l xml:id="d003l124" n="123" met="E">Has gerit ut toto fugientes orbe sequatur</l>
                    <l xml:id="d003l125" n="124" met="E">Carpere longinquum neu vereatur iter.</l>
                    <l xml:id="d003l126" n="125" met="E">Quis nisi destiterit cito tam pernicibus uti</l>
                    <l xml:id="d003l127" n="126" met="E">Mors mihi perpetuum sola levamen erit.</l>
                    <lb/>
                </div2>
                <div2 xml:id="003c002" type="carmen">
                    <head>
                        <abbr>2</abbr>
                    </head>
                    <p xml:id="d003l128" n="tit." met="E">2. ad dominum Antiochenum suum</p>
                    <l xml:id="d003l129" n="1" met="E">A superis capiunt cuncti primordia vates,</l>
                    <l xml:id="d003l130" n="2" met="E">Materiam tractat pagina si qua gravem.</l>
                    <l xml:id="d003l131" n="3" met="E">Invocat hic Phoebum coeptis castasve Sorores</l>
                    <l xml:id="d003l132" n="4" met="E">Quo melius faustum progrediatur opus.</l>
                    <l xml:id="d003l133" n="5" met="E">Ast ego non superos caelesti sede ciebo,</l>
                    <l xml:id="d003l134" n="6" met="E">Imploranda dei numina cuique sui.</l>
                    <l xml:id="d003l135" n="7" met="E">Ergo tuum fuerit magno pro numine nomen</l>
                    <l xml:id="d003l136" n="8" met="E">Praescriptum chartis, Antiochene, meis.</l>
                    <l xml:id="d003l137" n="9" met="E">Qui si forte leves non dedignabere nugas</l>
                    <l xml:id="d003l138" n="10" met="E">Inspicere, a studio dum graviore vacas,</l>
                    <l xml:id="d003l139" n="11" met="E">Nempe ego vix malim summo placuisse Tonanti</l>
                    <l xml:id="d003l140" n="12" met="E">Quando mihi est uni cura placere tibi.</l>
                    <lb/>
                </div2>
                <div2 xml:id="003c003" type="carmen">
                    <head>
                        <abbr>3</abbr>
                    </head>
                    <p xml:id="d003l141" n="tit." met="E">3. ad Ioannem Terdonensem</p>
                    <l xml:id="d003l142" n="1" met="E">Illa dies prorsus niveo signanda lapillo</l>
                    <l xml:id="d003l143" n="2" met="E">Contigit alloquium quae mihi dulce dedit,</l>
                    <l xml:id="d003l144" n="3" met="E">Foedere quae geminos tanto coniunxit amicos</l>
                    <l xml:id="d003l145" n="4" met="E">Pirithoum videar nactus ut esse mihi.</l>
                    <l xml:id="d003l146" n="5" met="E">Ille refert priscas hac tempestate Camenas</l>
                    <l xml:id="d003l147" n="6" met="E">Solus et in lingua doctus utraque viget.</l>
                    <l xml:id="d003l148" n="7" met="E">Praeterea sacras leges tam novit ut illi</l>
                    <l xml:id="d003l149" n="8" met="E">Protulerint paucos saecula nostra pares.</l>
                    <l xml:id="d003l150" n="9" met="E">Huic igitur, Musae, totum me tradite: dote</l>
                    <l xml:id="d003l151" n="10" met="E">Insignem tanta cogor amare virum.</l>
                    <lb/>
                </div2>
                <div2 xml:id="003c004" type="carmen">
                    <head>
                        <abbr>4</abbr>
                    </head>
                    <p xml:id="d003l152" n="tit." met="E">4. Pauli amantis ineptia</p>
                    <l xml:id="d003l153" n="1" met="E">Paulus habet nummos, urbana palatia, villas:</l>
                    <l xml:id="d003l154" n="2" met="E">Paulus homo est bellus, Paulus amore perit.</l>
                    <l xml:id="d003l155" n="3" met="E">Omnia cum teneat sola careatque puella,</l>
                    <l xml:id="d003l156" n="4" met="E">Nil sibi vesanus Paulus habere putat.</l>
                    <lb/>
                </div2>
                <div2 xml:id="003c005" type="carmen">
                    <head>
                        <abbr>5</abbr>
                    </head>
                    <p xml:id="d003l157" n="tit." met="E">5. ad Cynthium poetam</p>
                    <l xml:id="d003l158" n="1" met="E">Tam faciles nugis doctus modo Cynthius aures</l>
                    <l xml:id="d003l159" n="2" met="E">Praestitit, intentus tam fuit ille meis</l>
                    <l xml:id="d003l160" n="3" met="E">Ut mihi Phoebeis videar contendere cycnis</l>
                    <l xml:id="d003l161" n="4" met="E">Syrenasque mea vincere posse cheli.</l>
                    <l xml:id="d003l162" n="5" met="E">Threicii blandas vatis superare querelas,</l>
                    <l xml:id="d003l163" n="6" met="E">Carmen Arioniae dulce referre lyrae.</l>
                    <l xml:id="d003l164" n="7" met="E">Sed licet hoc vates solus sit Cynthius aevo</l>
                    <l xml:id="d003l165" n="8" met="E">Qui merito Phoebi nomen habere queat,</l>
                    <l xml:id="d003l166" n="9" met="E">Fallitur et cum sim corvus me credit olorem:</l>
                    <l xml:id="d003l167" n="10" met="E">Causa, quod est nimio vinctus amore mihi.</l>
                    <lb/>
                </div2>
                <div2 xml:id="003c006" type="carmen">
                    <head>
                        <abbr>6</abbr>
                    </head>
                    <p xml:id="d003l168" n="tit." met="E">6. aetatis celeritas</p>
                    <l xml:id="d003l169" n="1" met="E">Me miserum, praeceps aegris mortalibus aetas</l>
                    <l xml:id="d003l170" n="2" met="E">Labitur, ut rapidi Thybridis unda fluit,</l>
                    <l xml:id="d003l171" n="3" met="E">Ut Scythica Boreas properat brumalis ab Arcto,</l>
                    <l xml:id="d003l172" n="4" met="E">Ut suprema levis fumus in astra volat.</l>
                    <l xml:id="d003l173" n="5" met="E">En ego, quem puerum cuncti paulo ante putabant</l>
                    <l xml:id="d003l174" n="6" met="E">Signaque cui vultus nulla virilis erant,</l>
                    <l xml:id="d003l175" n="7" met="E">Immutor possint ut me vix nosse sodales,</l>
                    <l xml:id="d003l176" n="8" met="E">Haerebat lateri quae modo turba meo.</l>
                    <l xml:id="d003l177" n="9" met="E">Insolitam traxit facies obducta figuram</l>
                    <l xml:id="d003l178" n="10" met="E">Surgit et hirsutis hispida barba pilis.</l>
                    <l xml:id="d003l179" n="11" met="E">Sic modo qui laeti fuimus iuvenilibus annis</l>
                    <l xml:id="d003l180" n="12" met="E">Crastina decrepitos efficit hora senes.</l>
                    <l xml:id="d003l181" n="13" met="E">Sic demum incauti post haec deducimur omnes</l>
                    <l xml:id="d003l182" n="14" met="E">Illuc, unde aliquem fata redire vetant.</l>
                    <lb/>
                </div2>
                <div2 xml:id="003c007" type="carmen">
                    <head>
                        <abbr>7</abbr>
                    </head>
                    <p xml:id="d003l183" n="tit." met="E">7. ad victorem Delphinum apostolicum protonotarium</p>
                    <l xml:id="d003l184" n="1" met="E">Certus eram, Delphine, tuos venerande penates</l>
                    <l xml:id="d003l185" n="2" met="E">Visere cum primum littera lecta tua est.</l>
                    <l xml:id="d003l186" n="3" met="E">Et quod debueram servus si quando vacasset</l>
                    <l xml:id="d003l187" n="4" met="E">Decreram domini limen adire mei.</l>
                    <l xml:id="d003l188" n="5" met="E">Invidit fortuna meo contraria voto</l>
                    <l xml:id="d003l189" n="6" met="E">Implicitum curis detinuitque novis.</l>
                    <l xml:id="d003l190" n="7" met="E">Nos modo pontificis longinqua palatia summi</l>
                    <l xml:id="d003l191" n="8" met="E">Saepe galeriti detinuere patres.</l>
                    <l xml:id="d003l192" n="9" met="E">Interea placidae dum venerit hora quietis</l>
                    <l xml:id="d003l193" n="10" met="E">Musa geret nostras officiosa vices,</l>
                    <l xml:id="d003l194" n="11" met="E">Quaeque diu Aonia iacuit sopita sub umbra</l>
                    <l xml:id="d003l195" n="12" met="E">Incipiet rosidis fila movere lyrae,</l>
                    <l xml:id="d003l196" n="13" met="E">Praecipue vires animumque habitura canendi</l>
                    <l xml:id="d003l197" n="14" met="E">Si modo se gratam senserit esse tibi.</l>
                    <lb/>
                </div2>
                <div2 xml:id="003c008" type="carmen">
                    <head>
                        <abbr>8</abbr>
                    </head>
                    <p xml:id="d003l198" n="tit." met="E">8. ad Bernardinum Cyllenium Veronensem</p>
                    <l xml:id="d003l199" n="1" met="E">Iam prope Castalidum virtus antiqua sororum</l>
                    <l xml:id="d003l200" n="2" met="E">Lethaeo roseum merserat amne caput</l>
                    <l xml:id="d003l201" n="3" met="E">Nostraque Cirrhaeis Phoebo dilectus in antris</l>
                    <l xml:id="d003l202" n="4" met="E">Qui coleret vates numina rarus erat.</l>
                    <l xml:id="d003l203" n="5" met="E">Horrida Parnasus nullo dumeta colente</l>
                    <l xml:id="d003l204" n="6" met="E">Pythia deformem traxerat aula situm.</l>
                    <l xml:id="d003l205" n="7" met="E">Ne foret infelix tanto sine lumine mundus</l>
                    <l xml:id="d003l206" n="8" met="E">Crediderim magnos consuluisse deos.</l>
                    <l xml:id="d003l207" n="9" met="E">Exstinctam revocat nostro Cyllenius aevo</l>
                    <l xml:id="d003l208" n="10" met="E">Quo vix Pieria clarior arte viget,</l>
                    <l xml:id="d003l209" n="11" met="E">Qui licet ediderint multos haec saecula vates</l>
                    <l xml:id="d003l210" n="12" met="E">In toto quemquam vix habet orbem parem.</l>
                    <l xml:id="d003l211" n="13" met="E">Antiquum Latio solus revocare decorem</l>
                    <l xml:id="d003l212" n="14" met="E">Creditur, obtundit cetera turba deas.</l>
                    <lb/>
                </div2>
                <div2 xml:id="003c009" type="carmen">
                    <head>
                        <abbr>9</abbr>
                    </head>
                    <p xml:id="d003l213" n="tit." met="E">9. Chalciadis Cyllenii commendatio</p>
                    <l xml:id="d003l214" n="1" met="E">Chalcis ut eversos Turco populante penates</l>
                    <l xml:id="d003l215" n="2" met="E">Vidit et hostili cuncta cremata face</l>
                    <l xml:id="d003l216" n="3" met="E">Indoluit, non quod crudeli caede maderet</l>
                    <l xml:id="d003l217" n="4" met="E">Foedaque civili tota cruore foret,</l>
                    <l xml:id="d003l218" n="5" met="E">Sed verita est celebrem Lethaeo gurgite phamam</l>
                    <l xml:id="d003l219" n="6" met="E">Mergere, in ignotum postmodo versa nemus.</l>
                    <l xml:id="d003l220" n="7" met="E">Nam neque ceu veteres prisci cecinere poetae</l>
                    <l xml:id="d003l221" n="8" met="E">Casibus his quenquam ferrea saecla dabant.</l>
                    <l xml:id="d003l222" n="9" met="E">Consuluit noster damno Cyllenius isti:</l>
                    <l xml:id="d003l223" n="10" met="E">Desine de nobis, urbs miseranda, queri.</l>
                    <l xml:id="d003l224" n="11" met="E">Ille tuas cecinit victuro carmine clades</l>
                    <l xml:id="d003l225" n="12" met="E">Et tibi perpetuum nomen in orbe dedit.</l>
                    <l xml:id="d003l226" n="13" met="E">Si quid enim Aonii valeant praeconia coetus</l>
                    <l xml:id="d003l227" n="14" met="E">Lugebunt casus tempora sera tuos,</l>
                    <l xml:id="d003l228" n="15" met="E">Troiaque ceu nostros phama duravit in annos</l>
                    <l xml:id="d003l229" n="16" met="E">Fabula venturae posteritatis eris.</l>
                    <lb/>
                </div2>
                <div2 xml:id="003c010" type="carmen">
                    <head>
                        <abbr>10</abbr>
                    </head>
                    <p xml:id="d003l230" n="tit." met="E">10. ad Michelem episcopum Terdonensem</p>
                    <l xml:id="d003l231" n="1" met="E">Muta diu tacuit sopito nescia cantu</l>
                    <l xml:id="d003l232" n="2" met="E">Cui caneret laudes nostra Thalia duci.</l>
                    <l xml:id="d003l233" n="3" met="E">Nam licet assiduo celebrarit carmine multos</l>
                    <l xml:id="d003l234" n="4" met="E">Praemia de magno parva labore tulit.</l>
                    <l xml:id="d003l235" n="5" met="E">Excitat hanc Terdona regi quo praesule gaudet</l>
                    <l xml:id="d003l236" n="6" met="E">Inter pontifices gloria summa pios.</l>
                    <l xml:id="d003l237" n="7" met="E">Phama volat tota clari Michelis in urbe</l>
                    <l xml:id="d003l238" n="8" met="E">Et rarus meritis creditur esse prior,</l>
                    <l xml:id="d003l239" n="9" met="E">Quem praestet Musis hac tempestate favorem</l>
                    <l xml:id="d003l240" n="10" met="E">Unus et abiectas non sinat esse deas:</l>
                    <l xml:id="d003l241" n="11" met="E">Quo modo Fulginium rexit moderamine laetam</l>
                    <l xml:id="d003l242" n="12" met="E">Praecipuum populus quem vocat ille patrem;</l>
                    <l xml:id="d003l243" n="13" met="E">Qualibus ornatam lustravit dotibus urbem,</l>
                    <l xml:id="d003l244" n="14" met="E">Moenia restituens, atria, templa, forum.</l>
                    <l xml:id="d003l245" n="15" met="E">Huic etiam nuper Campania credita fertur</l>
                    <l xml:id="d003l246" n="16" met="E">Quam regat exemplis instituatque suis.</l>
                    <l xml:id="d003l247" n="17" met="E">Quod si digna manent virtuti praemia tantae</l>
                    <l xml:id="d003l248" n="18" met="E">Clara galerigerum purpura cinge caput.</l>
                    <lb/>
                </div2>
                <div2 xml:id="003c011" type="carmen">
                    <head>
                        <abbr>11</abbr>
                    </head>
                    <p xml:id="d003l249" n="tit." met="E">11. paedagogorum duorum controversia</p>
                    <l xml:id="d003l250" n="1" met="E">Arguit indoctum Graii sermonis Achillam</l>
                    <l xml:id="d003l251" n="2" met="E">Martius, accusat Martion ille rudem.</l>
                    <l xml:id="d003l252" n="3" met="E">Mendaces non esse solent ideoque coactus</l>
                    <l xml:id="d003l253" n="4" met="E">Mentiri neutrum credere iure velim.</l>
                    <lb/>
                </div2>
                <div2 xml:id="003c012" type="carmen">
                    <head>
                        <abbr>12</abbr>
                    </head>
                    <p xml:id="d003l254" n="tit." met="E">12. ad Nestorem Malvicium equitem Hierosolymitanum</p>
                    <l xml:id="d003l255" n="1" met="E">Tanta tibi est, Nestor, generosi gratia vultus</l>
                    <l xml:id="d003l256" n="2" met="E">Quilibet ut mores colligat inde tuos.</l>
                    <l xml:id="d003l257" n="3" met="E">Fronte superciliis pulchre coeuntibus apta</l>
                    <l xml:id="d003l258" n="4" met="E">Gloria Malvicii sanguinis alta patet</l>
                    <l xml:id="d003l259" n="5" met="E">Et facies risu semper distincta sereno</l>
                    <l xml:id="d003l260" n="6" met="E">Indicium verae nobilitatis habet.</l>
                    <l xml:id="d003l261" n="7" met="E">Dii iubeant igitur Pylios serveris ad annos</l>
                    <l xml:id="d003l262" n="8" met="E">Nomen ut a vera sit tibi sorte datum.</l>
                    <lb/>
                </div2>
                <div2 xml:id="003c013" type="carmen">
                    <head>
                        <abbr>13</abbr>
                    </head>
                    <p xml:id="d003l263" n="tit." met="E">13. iocus pusilli hominis</p>
                    <l xml:id="d003l264" n="1" met="E">Manus et a gruibus tenues rapiendus in auras,</l>
                    <l xml:id="d003l265" n="2" met="E">Ut mereat veram fabula nota fidem,</l>
                    <l xml:id="d003l266" n="3" met="E">Certam Pygmaea sobolem de gente ministrum</l>
                    <l xml:id="d003l267" n="4" met="E">Imperat ante suos callidus ire pedes,</l>
                    <l xml:id="d003l268" n="5" met="E">Ne si non potuit grandes aequare gigantas</l>
                    <l xml:id="d003l269" n="6" met="E">Si mirum, maior pomilione suo est.</l>
                    <lb/>
                </div2>
                <div2 xml:id="003c014" type="carmen">
                    <head>
                        <abbr>14</abbr>
                    </head>
                    <p xml:id="d003l270" n="tit." met="E">14. ad Ponticum urbem ne petat</p>
                    <l xml:id="d003l271" n="1" met="E">Iugera quod pauper genitor tibi pauca reliquit,</l>
                    <l xml:id="d003l272" n="2" met="E">Exiguas nullo fenore nactus opes,</l>
                    <l xml:id="d003l273" n="3" met="E">Insurgit patrios nova linquere cura penates</l>
                    <l xml:id="d003l274" n="4" met="E">Et procerum fastus pontificumque sequi.</l>
                    <l xml:id="d003l275" n="5" met="E">Rara sed ut longis fortuna laboribus adsit</l>
                    <l xml:id="d003l276" n="6" met="E">Multa feres homini vix patienda prius.</l>
                    <l xml:id="d003l277" n="7" met="E">Esuris, at stomachus domini cenare recusat:</l>
                    <l xml:id="d003l278" n="8" met="E">Expecta hesternas concoquat ille dapes.</l>
                    <l xml:id="d003l279" n="9" met="E">Mille propinaris varii cum cymbia Bacchi</l>
                    <l xml:id="d003l280" n="10" met="E">Quaesierit dederis quot gula saeva dapes.</l>
                    <l xml:id="d003l281" n="11" met="E">Vaticana bibes, non haec a Thybride tuta;</l>
                    <l xml:id="d003l282" n="12" met="E">Opprimet indomitam parca suilla famem.</l>
                    <l xml:id="d003l283" n="13" met="E">Est opus insomnem famulos traducere noctem</l>
                    <l xml:id="d003l284" n="14" met="E">Pervigiles, toto dormit ille die.</l>
                    <l xml:id="d003l285" n="15" met="E">Illius ad nutum labentes protrahis annos</l>
                    <l xml:id="d003l286" n="16" met="E">Et ius addictum corporis omne tui est.</l>
                    <l xml:id="d003l287" n="17" met="E">Haec si ferre potes multo et graviora, paternam</l>
                    <l xml:id="d003l288" n="18" met="E">Pauperiem melius, Pontice, ferre potes.</l>
                    <lb/>
                </div2>
                <div2 xml:id="003c015" type="carmen" met="F">
                    <head>
                        <abbr>15</abbr>
                    </head>
                    <p xml:id="d003l289" n="tit." met="E">15. ad Tibullum Raimundum Cremonensem poetam</p>
                    <l xml:id="d003l290" n="1" met="E">Dum me carminibus tuis requiro</l>
                    <l xml:id="d003l291" n="2" met="E">Et felicibus inseras libellis,</l>
                    <l xml:id="d003l292" n="3" met="E">Respondes "Faciam libens" roganti.</l>
                    <l xml:id="d003l293" n="4" met="E">Fidum fallere si nephas sodalem</l>
                    <l xml:id="d003l294" n="5" met="E">Istud dic "Faciam libens" precamur.</l>
                    <l xml:id="d003l295" n="6" met="E">Quae lux afferet? Hora quaeve tandem?</l>
                    <l xml:id="d003l296" n="7" met="E">At ni solvere debitum recusas</l>
                    <l xml:id="d003l297" n="8" met="E">Iam quaeso propera, Tibulle, nostros</l>
                    <l xml:id="d003l298" n="9" met="E">Ut cum Mulciber ederit libellos</l>
                    <l xml:id="d003l299" n="10" met="E">Aut blattae tineaeve perforarint</l>
                    <l xml:id="d003l300" n="11" met="E">Nugas insipidas, rudes, ineptas</l>
                    <l xml:id="d003l301" n="12" met="E">Saltem carmine sim tuo perennis.</l>
                    <lb/>
                </div2>
                <div2 xml:id="003c016" type="carmen">
                    <head>
                        <abbr>16</abbr>
                    </head>
                    <p xml:id="d003l302" n="tit." met="E">16. ad Hieronymum Flavium Blondi historici filium | decanum Caesenatem</p>
                    <l xml:id="d003l303" n="1" met="E">Aemula facundi soboles notissima Flavi,</l>
                    <l xml:id="d003l304" n="2" met="E">Pectora cui patria dote referta vigent,</l>
                    <l xml:id="d003l305" n="3" met="E">Contemnis tenuem nisi, docte Hieronyme, Musam</l>
                    <l xml:id="d003l306" n="4" met="E">Quem canat in nostro carmine primus eris,</l>
                    <l xml:id="d003l307" n="5" met="E">Utque sacrum Vates Latii coluere parentem</l>
                    <l xml:id="d003l308" n="6" met="E">Tu mihi non aliter iure colendus eris.</l>
                    <l xml:id="d003l309" n="7" met="E">Ille triumphantem felici tempore Romam</l>
                    <l xml:id="d003l310" n="8" met="E">Scripsit ut antiquas Livius alter opes.</l>
                    <l xml:id="d003l311" n="9" met="E">Nec satis historiae cultus renovasse vetustae</l>
                    <l xml:id="d003l312" n="10" met="E">Contulit aetati sed quoque multa suae.</l>
                    <l xml:id="d003l313" n="11" met="E">Dinumerat latis Italas a finibus urbes</l>
                    <l xml:id="d003l314" n="12" met="E">Ausonis et quicquid nobile terra fovet.</l>
                    <l xml:id="d003l315" n="13" met="E">Debuerint igitur nostrae tibi iure Camenae</l>
                    <l xml:id="d003l316" n="14" met="E">Sacraque te tanquam Pythia deinde colant.</l>
                    <l xml:id="d003l317" n="15" met="E">Tu quoque vel si non alia ratione moveris,</l>
                    <l xml:id="d003l318" n="16" met="E">Cogeris saltem nomen amare tuum.</l>
                    <lb/>
                </div2>
                <div2 xml:id="003c017" type="carmen" met="F">
                    <head>
                        <abbr>17</abbr>
                    </head>
                    <p xml:id="d003l319" n="tit." met="E">17. aetas praeceps</p>
                    <l xml:id="d003l320" n="1" met="E">Primas quam cito rettulit Kalendas</l>
                    <l xml:id="d003l321" n="2" met="E">Ianus praecipitem remensus annum!</l>
                    <l xml:id="d003l322" n="3" met="E">Quam cursu properans nimis citato</l>
                    <l xml:id="d003l323" n="4" met="E">Bissenos agit hinc et inde menses!</l>
                    <l xml:id="d003l324" n="5" met="E">En Florae subitam rosam merenti,</l>
                    <l xml:id="d003l325" n="6" met="E">En flavam Cereri damus coronam</l>
                    <l xml:id="d003l326" n="7" met="E">En dulci fluitant lacus Lyaeo,</l>
                    <l xml:id="d003l327" n="8" met="E">En amnes rigido gelu laborant!</l>
                    <l xml:id="d003l328" n="9" met="E">Ver, autumnus, hyems idemque messis</l>
                    <l xml:id="d003l329" n="10" met="E">Ut Thybris rapidum fluunt in aequor.</l>
                    <l xml:id="d003l330" n="11" met="E">At tu, quandoquidem statutus ordo</l>
                    <l xml:id="d003l331" n="12" met="E">Hic est temporibus ruuntque fata,</l>
                    <l xml:id="d003l332" n="13" met="E">Laeto, Iane pater colende, vultu</l>
                    <l xml:id="d003l333" n="14" met="E">Saltem quotquot erunt beatiores</l>
                    <l xml:id="d003l334" n="15" met="E">Certatim refer annuas Kalendas.</l>
                    <lb/>
                </div2>
                <div2 xml:id="003c018" type="carmen">
                    <head>
                        <abbr>18</abbr>
                    </head>
                    <p xml:id="d003l335" n="tit." met="E">18. ad Criticum, quis bonus poeta censendus sit</p>
                    <l xml:id="d003l336" n="1" met="E">Optimus et priscis aequandus vatibus audi</l>
                    <l xml:id="d003l337" n="2" met="E">Qui tibi censeri, Critice, iure queat.</l>
                    <l xml:id="d003l338" n="3" met="E">Este procul nimium nitidi nimiumque togati</l>
                    <l xml:id="d003l339" n="4" met="E">Et quorum digitis aurea gemma nitet.</l>
                    <l xml:id="d003l340" n="5" met="E">Nulla domus, vel, si fuerit, sit parva supellex,</l>
                    <l xml:id="d003l341" n="6" met="E">Ornet Amyclaeam gloria parva casam.</l>
                    <l xml:id="d003l342" n="7" met="E">Cantarus urceolique duo Samiumque toreuma</l>
                    <l xml:id="d003l343" n="8" met="E">Sint satis, ut quisquam lautior esse velit.</l>
                    <l xml:id="d003l344" n="9" met="E">Sera nec in summam ducat convivia lucem,</l>
                    <l xml:id="d003l345" n="10" met="E">Sufficiat stomacho sobria cena levi.</l>
                    <l xml:id="d003l346" n="11" met="E">Sed nec equo tumidus, si quo volet ire, vehatur:</l>
                    <l xml:id="d003l347" n="12" met="E">Longum iter est, pedibus se ferat ipse suis.</l>
                    <l xml:id="d003l348" n="13" met="E">Apta nec aestati vestis nec commoda brumae,</l>
                    <l xml:id="d003l349" n="14" met="E">Conveniens neutri tempus utrunque tegat.</l>
                    <l xml:id="d003l350" n="15" met="E">Indigeat semper parva stipe: si quis abundat</l>
                    <l xml:id="d003l351" n="16" met="E">Divitiis, nostros polluit ille choros,</l>
                    <l xml:id="d003l352" n="17" met="E">Aonidum manibus temerat pia sacra prophanis:</l>
                    <l xml:id="d003l353" n="18" met="E">Pauperies studium est atque poesis idem.</l>
                    <lb/>
                </div2>
                <div2 xml:id="003c019" type="carmen">
                    <head>
                        <abbr>19</abbr>
                    </head>
                    <p xml:id="d003l354" n="tit." met="E">19. ad Corriolanum de pauperum poetarum egestate</p>
                    <l xml:id="d003l355" n="1" met="E">E media vatem si vis cognoscere turba</l>
                    <l xml:id="d003l356" n="2" met="E">Quaere magis tritam, Corriolane, togam.</l>
                    <lb/>
                </div2>
                <div2 xml:id="003c020" type="carmen">
                    <head>
                        <abbr>20</abbr>
                    </head>
                    <p xml:id="d003l357" n="tit." met="E">20. in perversos poematum censores</p>
                    <l xml:id="d003l358" n="1" met="E">Difficile est aliquod laudari carmen ubique,</l>
                    <l xml:id="d003l359" n="2" met="E">Iudicium lector non habet omnis idem.</l>
                    <l xml:id="d003l360" n="3" met="E">Quod facile est quidam nimium vulgare vocabit,</l>
                    <l xml:id="d003l361" n="4" met="E">Obscurum quod erit qui putet esse grave.</l>
                    <l xml:id="d003l362" n="5" met="E">Molle quod est tetrici dicent enerve Catones,</l>
                    <l xml:id="d003l363" n="6" met="E">Nugax multivago flore quod uber erit.</l>
                    <l xml:id="d003l364" n="7" met="E">Grandiloquum resonet magno par paene Maroni</l>
                    <l xml:id="d003l365" n="8" met="E">Ille ait: "Hoc scriptor cyclicus ore tumet".</l>
                    <l xml:id="d003l366" n="9" met="E">Ista magis docti iactant vel talia, nomen</l>
                    <l xml:id="d003l367" n="10" met="E">Dum proprium vitio ponere cuique volunt:</l>
                    <l xml:id="d003l368" n="11" met="E">"Nescio quid, ne non tendat rude vulgus eodem,</l>
                    <l xml:id="d003l369" n="12" met="E">Nescio quid turpis carmen id" inquit "habet".</l>
                    <l xml:id="d003l370" n="13" met="E">Scriptores phamam quid iam speremus inanem?</l>
                    <l xml:id="d003l371" n="14" met="E">Quoslibet absentes livida turba notat.</l>
                    <lb/>
                </div2>
                <div2 xml:id="003c021" type="carmen">
                    <head>
                        <abbr>21</abbr>
                    </head>
                    <p xml:id="d003l372" n="tit." met="E">21. in calumniatorem</p>
                    <l xml:id="d003l373" n="1" met="E">Nescio quid resonat (inquis) mea carmina turpe,</l>
                    <l xml:id="d003l374" n="2" met="E">Nec scis quid resonent dicere turpe Cato.</l>
                    <l xml:id="d003l375" n="3" met="E">Ignoras nomen culpae dum sic ais, et dum</l>
                    <l xml:id="d003l376" n="4" met="E">Nescio quid pecco, nescius ipse loqui es.</l>
                    <lb/>
                </div2>
                <div2 xml:id="003c022" type="carmen">
                    <head>
                        <abbr>22</abbr>
                    </head>
                    <p xml:id="d003l377" n="tit." met="E">22. in civiles discordias Tudertinorum</p>
                    <l xml:id="d003l378" n="1" met="E">Non satis est hostes invadere tristibus armis</l>
                    <l xml:id="d003l379" n="2" met="E">Et varia humanum caede perire genus?</l>
                    <l xml:id="d003l380" n="3" met="E">Dilaniant miseri sibimet sua viscera cives</l>
                    <l xml:id="d003l381" n="4" met="E">Inque domos patrias bella nephanda gerunt.</l>
                    <l xml:id="d003l382" n="5" met="E">Tecta tremant flammis ultro captiva suasque</l>
                    <l xml:id="d003l383" n="6" met="E">Externas tanquam depopulantur opes.</l>
                    <l xml:id="d003l384" n="7" met="E">Templa prophanato temerantur milite foeta,</l>
                    <l xml:id="d003l385" n="8" met="E">Hic furor intactos ne sinat esse deos.</l>
                    <l xml:id="d003l386" n="9" met="E">Heu miseras hominum mentes animalia caeca</l>
                    <l xml:id="d003l387" n="10" met="E">Privata saltem nescia pace frui.</l>
                    <l xml:id="d003l388" n="11" met="E">Poenorum feritas quanvis immensa leonum</l>
                    <l xml:id="d003l389" n="12" met="E">Non tamen a Lybicis est metuenda iubis,</l>
                    <l xml:id="d003l390" n="13" met="E">Torva nec Hyrcanas tigris grassatur in oras,</l>
                    <l xml:id="d003l391" n="14" met="E">Ursorum in latebras nec furit ira suas.</l>
                    <l xml:id="d003l392" n="15" met="E">Quod rabidis sic ergo feris natura negavit</l>
                    <l xml:id="d003l393" n="16" met="E">Ipse sibi damnum stultus adoptat homo.</l>
                    <lb/>
                </div2>
                <div2 xml:id="003c023" type="carmen">
                    <head>
                        <abbr>23</abbr>
                    </head>
                    <p xml:id="d003l394" n="tit." met="E">23. idem</p>
                    <l xml:id="d003l395" n="1" met="E">Non erat urbs Umbra modo laetior ulla Tuderto</l>
                    <l xml:id="d003l396" n="2" met="E">At nunc afflictis tristior est Danais.</l>
                    <l xml:id="d003l397" n="3" met="E">Ense ferox valido grassatur in oppida Turcus</l>
                    <l xml:id="d003l398" n="4" met="E">Graia, quod imperio sint inimica suo:</l>
                    <l xml:id="d003l399" n="5" met="E">Ista suum fundit civili Marte cruorem,</l>
                    <l xml:id="d003l400" n="6" met="E">Quoque magis credit vincere, victa iacet.</l>
                    <lb/>
                </div2>
                <div2 xml:id="003c024" type="carmen">
                    <head>
                        <abbr>24</abbr>
                    </head>
                    <p xml:id="d003l401" n="tit." met="E">24. quod Tudertum fuerit Tuder antiquitus appellatum | et Tifernum Tyberinum castelli civitas</p>
                    <l xml:id="d003l402" n="1" met="E">Urbs Tuder antiquis fuerat, nunc illa Tudertum est</l>
                    <l xml:id="d003l403" n="2" met="E">Estque Tudertinus qui fuit ante Tuders.</l>
                    <lb/>
                </div2>
                <div2 xml:id="003c025" type="carmen">
                    <head>
                        <abbr>25</abbr>
                    </head>
                    <p xml:id="d003l404" n="tit." met="E">25. ad Ioannem Antonium Campanum | praesulem Aprutinum</p>
                    <l xml:id="d003l405" n="1" met="E">Phama prius latum de te vulgata per orbem</l>
                    <l xml:id="d003l406" n="2" met="E">Rettulit ingenii munera larga tui:</l>
                    <l xml:id="d003l407" n="3" met="E">Fons tibi Castalius quales expleret hyatus</l>
                    <l xml:id="d003l408" n="4" met="E">Extingui cuperet cum tua forte sitis,</l>
                    <l xml:id="d003l409" n="5" met="E">Te solum veteres hac tempestate Camenas</l>
                    <l xml:id="d003l410" n="6" met="E">Neglectosque diu restituisse choros.</l>
                    <l xml:id="d003l411" n="7" met="E">Mox data Pierium tua sunt redolentia nectar</l>
                    <l xml:id="d003l412" n="8" met="E">Plurima quae doctum carmina vulgus habet.</l>
                    <l xml:id="d003l413" n="9" met="E">Ex illo gemina fueram ratione coactus</l>
                    <l xml:id="d003l414" n="10" met="E">Campani merito nomen honore sequi,</l>
                    <l xml:id="d003l415" n="11" met="E">Quem sua, quod rarum est, viventem saecla probarent,</l>
                    <l xml:id="d003l416" n="12" met="E">Emeritum livor nec laceraret edax.</l>
                    <l xml:id="d003l417" n="13" met="E">Sola mihi cernenda tui restabat imago,</l>
                    <l xml:id="d003l418" n="14" met="E">Cui tanquam Phoebo tura sabea darem,</l>
                    <l xml:id="d003l419" n="15" met="E">Quam nunc in medios praeceps licet hora tumultus</l>
                    <l xml:id="d003l420" n="16" met="E">Attulerit, nec me solvere vota sinat.</l>
                    <l xml:id="d003l421" n="17" met="E">Quae sacros potuit nobis ostendere vultus</l>
                    <l xml:id="d003l422" n="18" met="E">Nimirum felix illa vocanda dies.</l>
                    <lb/>
                </div2>
                <div2 xml:id="003c026" type="carmen" met="F">
                    <head>
                        <abbr>26</abbr>
                    </head>
                    <p xml:id="d003l423" n="tit." met="E">26. se ipsum alloquitur in castris</p>
                    <l xml:id="d003l424" n="1" met="E">Quid miles rigidis onustus armis</l>
                    <l xml:id="d003l425" n="2" met="E">Ad laetos solitus venire lusus</l>
                    <l xml:id="d003l426" n="3" met="E">Incassum totiens deas lacesso?</l>
                    <l xml:id="d003l427" n="4" met="E">Totis sollicitem licet diebus</l>
                    <l xml:id="d003l428" n="5" met="E">Scribentique precer velint adesse,</l>
                    <l xml:id="d003l429" n="6" met="E">Horrent belligeros adire casus,</l>
                    <l xml:id="d003l430" n="7" met="E">Castrenses fugiunt procul tumultus.</l>
                    <l xml:id="d003l431" n="8" met="E">Expectem satius reor, cruentos</l>
                    <l xml:id="d003l432" n="9" met="E">Ut victoria comprimat furores</l>
                    <l xml:id="d003l433" n="10" met="E">Felix, omnibus expetenda votis.</l>
                    <l xml:id="d003l434" n="11" met="E">Sixto pareat insolens Tifernum</l>
                    <l xml:id="d003l435" n="12" met="E">Nostris cedere viribus coacta,</l>
                    <l xml:id="d003l436" n="13" met="E">Obstet factio nec Vitelliana,</l>
                    <l xml:id="d003l437" n="14" met="E">Laetus Anthiochenus et per urbem</l>
                    <l xml:id="d003l438" n="15" met="E">Devictam praeeat meus cohortes.</l>
                    <l xml:id="d003l439" n="16" met="E">Nobis tunc erit otium canendis</l>
                    <l xml:id="d003l440" n="17" met="E">Molli conveniens lyrae triumphis.</l>
                    <lb/>
                </div2>
                <div2 xml:id="003c027" type="carmen">
                    <head>
                        <abbr>27</abbr>
                    </head>
                    <p xml:id="d003l441" n="tit." met="E">27. ad Gerardum Ferrariensem domini cardinalis | sancti Petri ad vincula secretarium</p>
                    <l xml:id="d003l442" n="1" met="E">Castra Tifernates dum perterrentia muros</l>
                    <l xml:id="d003l443" n="2" met="E">Iam ferme exacto mense, Gerarde, colis,</l>
                    <l xml:id="d003l444" n="3" met="E">Tangeris invidia chari fortasse sodalis</l>
                    <l xml:id="d003l445" n="4" met="E">Quod procul a nobis bellicus horror abest,</l>
                    <l xml:id="d003l446" n="5" met="E">Concita quod tenues nequeunt tormenta per auras</l>
                    <l xml:id="d003l447" n="6" met="E">Ulla vel incautum laedere tela caput.</l>
                    <l xml:id="d003l448" n="7" met="E">Me canibus densos positis circumdare saltus,</l>
                    <l xml:id="d003l449" n="8" met="E">Me gelida cervos pellere valle putas.</l>
                    <l xml:id="d003l450" n="9" met="E">Falleris, o consors studiorum clare meorum,</l>
                    <l xml:id="d003l451" n="10" met="E">Ignoras vitae taedia quanta gravis.</l>
                    <l xml:id="d003l452" n="11" met="E">Scis quid agam? Lateo Perusinis sonus in antris</l>
                    <l xml:id="d003l453" n="12" met="E">Haud procul undisonus fluctuat unde lacus,</l>
                    <l xml:id="d003l454" n="13" met="E">Desertisque locis aegrae solacia menti,</l>
                    <l xml:id="d003l455" n="14" met="E">Si qua capi possent, te sine nulla iuvant.</l>
                    <l xml:id="d003l456" n="15" met="E">Quandocunque igitur seiungar longius a te</l>
                    <l xml:id="d003l457" n="16" met="E">Vivere me vellem non ubi certus eris.</l>
                    <lb/>
                </div2>
                <div2 xml:id="003c028" type="carmen">
                    <head>
                        <abbr>28</abbr>
                    </head>
                    <p xml:id="d003l458" n="tit." met="E">28. viatores percontatur ex castris venientes</p>
                    <l xml:id="d003l459" n="1" met="E">Ecquis adest castris veniens modo miles ab illis</l>
                    <l xml:id="d003l460" n="2" met="E">In quibus assidue mens mihi fixa manet?</l>
                    <l xml:id="d003l461" n="3" met="E">"Fare, age, quid geritur? Dubiis quis casus in armis?"</l>
                    <l xml:id="d003l462" n="4" met="E">"Strenua letifera cuspide bella cient".</l>
                    <l xml:id="d003l463" n="5" met="E">"Nuntia cui palmam praesagit phama futuri?"</l>
                    <l xml:id="d003l464" n="6" met="E">"Pontifici Sixto laurea certa datur.</l>
                    <l xml:id="d003l465" n="7" met="E">Urbe Tifernates possunt ne exire recepti?"</l>
                    <l xml:id="d003l466" n="8" met="E">"Obsidio muris insidiosa vetat".</l>
                    <l xml:id="d003l467" n="9" met="E">"Dicitur inclusae Cereris quae copia turbae?"</l>
                    <l xml:id="d003l468" n="10" met="E">"Parva nec Augusto mense futura satis".</l>
                    <l xml:id="d003l469" n="11" met="E">"Consilio cuius res est ductoris agenda?"</l>
                    <l xml:id="d003l470" n="12" met="E">"Huic operi princeps Anthiochenus adest</l>
                    <l xml:id="d003l471" n="13" met="E">Quem dea sollicito sequitur victoria passu</l>
                    <l xml:id="d003l472" n="14" met="E">Sive gerat terra proelia sive mari".</l>
                    <l xml:id="d003l473" n="15" met="E">Cedite livores, iam vicimus: ergo triumphans</l>
                    <l xml:id="d003l474" n="16" met="E">Emeritum virtus est habitura locum.</l>
                    <lb/>
                </div2>
                <div2 xml:id="003c029" type="carmen">
                    <head>
                        <abbr>29</abbr>
                    </head>
                    <p xml:id="d003l475" n="tit." met="E">29. ad dominum suum Anthiochenum</p>
                    <l xml:id="d003l476" n="1" met="E">Suscipiant omnes superi tua vota, sed unus</l>
                    <l xml:id="d003l477" n="2" met="E">Tu mea suscipias, Anthiochene, sat est.</l>
                    <lb/>
                </div2>
                <div2 xml:id="003c030" type="carmen">
                    <head>
                        <abbr>30</abbr>
                    </head>
                    <p xml:id="d003l478" n="tit." met="E">30. ad Paulum Marsum</p>
                    <l xml:id="d003l479" n="1" met="E">Redditur incolumis Veneta mihi Marsus ab urbe:</l>
                    <l xml:id="d003l480" n="2" met="E">Pierides, meritis solvite vota deis.</l>
                    <l xml:id="d003l481" n="3" met="E">Impia vexatum longo quartana labore</l>
                    <l xml:id="d003l482" n="4" met="E">Liquit et est illi quae fuit ante salus.</l>
                    <l xml:id="d003l483" n="5" met="E">Aonis eloquitur posita raucedine lingua,</l>
                    <l xml:id="d003l484" n="6" met="E">Purpureo verus flagrat in ore color.</l>
                    <l xml:id="d003l485" n="7" met="E">Ferra (quod timui) quem si mihi fata tulissent,</l>
                    <l xml:id="d003l486" n="8" met="E">Ut mihi sic multis vivere triste foret.</l>
                    <lb/>
                </div2>
                <div2 xml:id="003c031" type="carmen">
                    <head>
                        <abbr>31</abbr>
                    </head>
                    <p xml:id="d003l487" n="tit." met="E">31. ad Domitium Calderinum pro Flacco habendo</p>
                    <l xml:id="d003l488" n="1" met="E">Scire velim domito moles velut acta profundo</l>
                    <l xml:id="d003l489" n="2" met="E">Audax Peliaco remige carpsit iter,</l>
                    <l xml:id="d003l490" n="3" met="E">Ut Scythici tumidis innavit Phasidos undis</l>
                    <l xml:id="d003l491" n="4" met="E">Quaeque Apona genitus cetera narrat humo.</l>
                    <l xml:id="d003l492" n="5" met="E">Quicquid amicorum tota quaesivimus urbe</l>
                    <l xml:id="d003l493" n="6" met="E">Si qua foret vatis copia, nulla fuit.</l>
                    <l xml:id="d003l494" n="7" met="E">Solus at innumeros ut multa latentia nosti,</l>
                    <l xml:id="d003l495" n="8" met="E">Sic tua prae reliquis bibliotheca decet.</l>
                    <l xml:id="d003l496" n="9" met="E">Quae tenet egregium, Domiti, si forte poetam</l>
                    <l xml:id="d003l497" n="10" met="E">Ne nimis exorem iam scio, noster erit.</l>
                    <l xml:id="d003l498" n="11" met="E">Maior at hoc meriti continget gratia tanti,</l>
                    <l xml:id="d003l499" n="12" met="E">Promptius optatum quo mihi munus erit.</l>
                    <lb/>
                </div2>
                <div2 xml:id="003c032" type="carmen">
                    <head>
                        <abbr>32</abbr>
                    </head>
                    <p xml:id="d003l500" n="tit." met="E">32. ad Dominicum Gallum apostolicum secretarium</p>
                    <l xml:id="d003l501" n="1" met="E">Si qua Palatinae vacuo dant otia curae</l>
                    <l xml:id="d003l502" n="2" met="E">Intentum paucis, Galle, tenere velim,</l>
                    <l xml:id="d003l503" n="3" met="E">Cum tibi Castaliae dederint opulenta sorores</l>
                    <l xml:id="d003l504" n="4" met="E">Munera quae paucis et dare parca solent.</l>
                    <l xml:id="d003l505" n="5" met="E">Cogor Apollinei sanctum mihi vatis amorem</l>
                    <l xml:id="d003l506" n="6" met="E">Quaerere quo quicquam gratius esse nequit.</l>
                    <l xml:id="d003l507" n="7" met="E">Debuerat, tenuit solus pudor ante volentem,</l>
                    <l xml:id="d003l508" n="8" met="E">Officio fungi nostra Thalia suo.</l>
                    <l xml:id="d003l509" n="9" met="E">Quod mea rusticitas ne sit culpabilis ultra</l>
                    <l xml:id="d003l510" n="10" met="E">Dona quidem meditor qua tibi grata feram.</l>
                    <l xml:id="d003l511" n="11" met="E">Obstrepat arguto sed ne rudis anser olori</l>
                    <l xml:id="d003l512" n="12" met="E">Sic timet ut rauco nesciat ore loqui.</l>
                    <lb/>
                </div2>
                <div2 xml:id="003c033" type="carmen">
                    <head>
                        <abbr>33</abbr>
                    </head>
                    <p xml:id="d003l513" n="tit." met="E">33. ad Franciscum Salviatum archiepiscopum Pisanum</p>
                    <l xml:id="d003l514" n="1" met="E">Ut tibi successu votorum laeta suorum</l>
                    <l xml:id="d003l515" n="2" met="E">Plaudit ob adiectum Martia Roma decus,</l>
                    <l xml:id="d003l516" n="3" met="E">Laetitiae cupidum studio ruit indice vulgus</l>
                    <l xml:id="d003l517" n="4" met="E">Figat ut in puras oscula sancta manus.</l>
                    <l xml:id="d003l518" n="5" met="E">Hic cumulet coeptos orat tibi summus honores</l>
                    <l xml:id="d003l519" n="6" met="E">Iuppiter, et Pylio vita sit aequa seni;</l>
                    <l xml:id="d003l520" n="7" met="E">Ille preces magno largas fudisse tonanti</l>
                    <l xml:id="d003l521" n="8" met="E">Ut cito tam felix hora veniret ait.</l>
                    <l xml:id="d003l522" n="9" met="E">Temptantem varia exornat facundia quenque</l>
                    <l xml:id="d003l523" n="10" met="E">Qua fieri possit gratior arte tibi.</l>
                    <l xml:id="d003l524" n="11" met="E">Nonne igitur muti culpanda silentia vatis,</l>
                    <l xml:id="d003l525" n="12" met="E">Praetereat si te nostra Thalia, forent?</l>
                    <l xml:id="d003l526" n="13" met="E">Cuius ut optarem si mens arcana pateret</l>
                    <l xml:id="d003l527" n="14" met="E">Nulla foret simplex laetaque nulla magis.</l>
                    <lb/>
                </div2>
                <div2 xml:id="003c034" type="carmen" met="D">
                    <head>
                        <abbr>34</abbr>
                    </head>
                    <p xml:id="d003l528" n="tit." met="E">34. ad Cyllenium pro Horatio restituto</p>
                    <l xml:id="d003l529" n="1" met="E">Vates Aeolii carminis inclytus,</l>
                    <l xml:id="d003l530" n="2" met="E">Qui primus Latiam transtulit ad Lyram</l>
                    <l xml:id="d003l531" n="3" met="E">Plectro Lesbiacam barbiton Apulo,</l>
                    <l xml:id="d003l532" n="4" met="E">Transcriptus celeri denique dextera</l>
                    <l xml:id="d003l533" n="5" met="E">Aeternae repetat scrinia Chalcidos</l>
                    <l xml:id="d003l534" n="6" met="E">Cyllenique decus perpetuum mei,</l>
                    <l xml:id="d003l535" n="7" met="E">Tantum Maeonia cui tribuat tuba</l>
                    <l xml:id="d003l536" n="8" met="E">Dictis Euboicae casibus insulae,</l>
                    <l xml:id="d003l537" n="9" met="E">Quantum multimodis ipse tulit sonis</l>
                    <l xml:id="d003l538" n="10" met="E">Molles vel Glycerem vel Cinaram canens.</l>
                    <lb/>
                </div2>
                <div2 xml:id="003c035" type="carmen">
                    <head>
                        <abbr>35</abbr>
                    </head>
                    <p xml:id="d003l539" n="tit." met="E">35. ad ludi magistrum</p>
                    <l xml:id="d003l540" n="1" met="E">Hoc quoque ne fieri possint epigrammata versu</l>
                    <l xml:id="d003l541" n="2" met="E">Auctor nemo vetat, tu quoque dicis idem.</l>
                    <l xml:id="d003l542" n="3" met="E">Talia sed varius, respondes, nulla Catullus,</l>
                    <l xml:id="d003l543" n="4" met="E">Talia nec vates Bilbilitanus habet.</l>
                    <l xml:id="d003l544" n="5" met="E">Bili parce, precor, ludi stomachose magister:</l>
                    <l xml:id="d003l545" n="6" met="E">Quod vetitum non est iure licet fieri.</l>
                    <lb/>
                </div2>
                <div2 xml:id="003c036" type="carmen">
                    <head>
                        <abbr>36</abbr>
                    </head>
                    <p xml:id="d003l546" n="tit." met="E">36. ad Baptistam Moronium Reatinum | scriptorem apostolicum</p>
                    <l xml:id="d003l547" n="1" met="E">Exigis Aoniis aliquod tibi munus ab antris</l>
                    <l xml:id="d003l548" n="2" met="E">Afferat inventi nostra Thalia novi,</l>
                    <l xml:id="d003l549" n="3" met="E">Atque utinam sinerent curae quibus acta laborat</l>
                    <l xml:id="d003l550" n="4" met="E">Segnia sopitae fila movere lyrae!</l>
                    <l xml:id="d003l551" n="5" met="E">Exul Apollinea rursum temptaret in aede</l>
                    <l xml:id="d003l552" n="6" met="E">Amissa veteres edere voce sonos.</l>
                    <l xml:id="d003l553" n="7" met="E">Nunc quia diverso fortunae fluctuat aestu</l>
                    <l xml:id="d003l554" n="8" met="E">Ulla nec in portus semita monstrat iter,</l>
                    <l xml:id="d003l555" n="9" met="E">Sic stupet ut proprii nostrique oblita decoris</l>
                    <l xml:id="d003l556" n="10" met="E">Negligat assueti ferre laboris onus.</l>
                    <l xml:id="d003l557" n="11" met="E">Forte aliquis maestam consolatusque iacentem</l>
                    <l xml:id="d003l558" n="12" met="E">Suadeat ut vires colligat aegra suas.</l>
                    <l xml:id="d003l559" n="13" met="E">Sensisset surdos sed si delphinos Arion</l>
                    <l xml:id="d003l560" n="14" met="E">Mutus et ingratis ille fuisset aquis.</l>
                    <lb/>
                </div2>
                <div2 xml:id="003c037" type="carmen">
                    <head>
                        <abbr>37</abbr>
                    </head>
                    <p xml:id="d003l561" n="tit." met="E">37. de incommoditate scribendi</p>
                    <l xml:id="d003l562" n="1" met="E">Non mea pervigiles consumit Musa lucernas</l>
                    <l xml:id="d003l563" n="2" met="E">Integer est fessa sed mihi nocte sopor.</l>
                    <l xml:id="d003l564" n="3" met="E">Sollicitas nequeo studiis traducere luces</l>
                    <l xml:id="d003l565" n="4" met="E">Anxietas animum plurima semper edit.</l>
                    <l xml:id="d003l566" n="5" met="E">Quaeritur has igitur fundam quo tempore nugas</l>
                    <l xml:id="d003l567" n="6" met="E">Cum rapiat varius tempus utrunque labor.</l>
                    <l xml:id="d003l568" n="7" met="E">Tum celeres manant rivo properante Camenae</l>
                    <l xml:id="d003l569" n="8" met="E">Libera sumendo cum datur hora cibo.</l>
                    <l xml:id="d003l570" n="9" met="E">Tum mihi si qua subit vacuae sententia mentis</l>
                    <l xml:id="d003l571" n="10" met="E">Scribitur impigra praecipitata manu.</l>
                    <l xml:id="d003l572" n="11" met="E">Otia nunc essent sed quae quandoque fuerunt</l>
                    <l xml:id="d003l573" n="12" met="E">Ingenium nobis, quod fuit ante, foret.</l>
                    <l xml:id="d003l574" n="13" met="E">Quo cecini teneros iuveniliter ictus amores</l>
                    <l xml:id="d003l575" n="14" met="E">Et mea quae patrium cetera vulgus habet,</l>
                    <l xml:id="d003l576" n="15" met="E">Eiusdem vatis sed non et temporis ergo</l>
                    <l xml:id="d003l577" n="16" met="E">Illa vel haec quisquis legeris esse refer.</l>
                    <lb/>
                </div2>
                <div2 xml:id="003c038" type="carmen">
                    <head>
                        <abbr>38</abbr>
                    </head>
                    <p xml:id="d003l578" n="tit." met="E">38. ad illustrissimum Phredericum | domini Ferdinandi invictissimi regis Neapolitani filium</p>
                    <l xml:id="d003l579" n="1" met="E">Regia progenies, genitoris grande verendi</l>
                    <l xml:id="d003l580" n="2" met="E">Germen et Ausoniae nobile sidus humi,</l>
                    <l xml:id="d003l581" n="3" met="E">Virgineo quamvis timeat suffusa rubore</l>
                    <l xml:id="d003l582" n="4" met="E">Iudicium tanti Musa subire ducis,</l>
                    <l xml:id="d003l583" n="5" met="E">Nota tamen pietas generosi principis illam</l>
                    <l xml:id="d003l584" n="6" met="E">Tollit, et audaci me facit ore loqui.</l>
                    <l xml:id="d003l585" n="7" met="E">Illa verecundae vires animumque Thaliae</l>
                    <l xml:id="d003l586" n="8" met="E">Praebet Apollineae non aliena lyrae.</l>
                    <l xml:id="d003l587" n="9" met="E">Inter enim fereris virtutum rara tuarum</l>
                    <l xml:id="d003l588" n="10" met="E">Munera Castalias excoluisse deas.</l>
                    <l xml:id="d003l589" n="11" met="E">Publica sic totum volitavit phama per orbem</l>
                    <l xml:id="d003l590" n="12" met="E">Te dea dum celebrem reddit utraque plaga,</l>
                    <l xml:id="d003l591" n="13" met="E">Scilicet hac series et aviti sanguinis ordo</l>
                    <l xml:id="d003l592" n="14" met="E">Inclytus excelsa dote carere nequit.</l>
                    <l xml:id="d003l593" n="15" met="E">Ne qua tuis summae titulis pars laudis abesset</l>
                    <l xml:id="d003l594" n="16" met="E">Haec quoque divinis gratia mixta bonis.</l>
                    <l xml:id="d003l595" n="17" met="E">Magnanimos sileam proavos ne longior ordo</l>
                    <l xml:id="d003l596" n="18" met="E">Fiat ab antiqua nobilitate mihi.</l>
                    <l xml:id="d003l597" n="19" met="E">Praeteream partos diverso ex hoste triumphos</l>
                    <l xml:id="d003l598" n="20" met="E">Et tot Aragoniae prisca trophaea domus.</l>
                    <l xml:id="d003l599" n="21" met="E">Belligero mihi cura satum Mavorte parentem</l>
                    <l xml:id="d003l600" n="22" met="E">Sola sit invictum commemorare ducem,</l>
                    <l xml:id="d003l601" n="23" met="E">Qui seu pace opus est positis mitissimus armis</l>
                    <l xml:id="d003l602" n="24" met="E">Itala secura regna quiete regit,</l>
                    <l xml:id="d003l603" n="25" met="E">Seu fera pro patrio sunt bella gerenda decore</l>
                    <l xml:id="d003l604" n="26" met="E">Non nisi perdomito victor ab hoste redit.</l>
                    <l xml:id="d003l605" n="27" met="E">Martia non illo sapientius agmina quisquam</l>
                    <l xml:id="d003l606" n="28" met="E">Dirigit hostiles insidiasque cavet.</l>
                    <l xml:id="d003l607" n="29" met="E">Quo duce Caudino si circumsessa tumultu</l>
                    <l xml:id="d003l608" n="30" met="E">Usave Cannensi tempore, Roma, fores,</l>
                    <l xml:id="d003l609" n="31" met="E">Non hostile iugum miles subiisset inermis,</l>
                    <l xml:id="d003l610" n="32" met="E">Corpora non Lybico caesa tot ense forent.</l>
                    <l xml:id="d003l611" n="33" met="E">Parthenopen sceptro domitam tenet ille superbo</l>
                    <l xml:id="d003l612" n="34" met="E">Totaque quot populos Graecia maior habet.</l>
                    <l xml:id="d003l613" n="35" met="E">Imperio dubites an prole beatior extet</l>
                    <l xml:id="d003l614" n="36" met="E">Fortuna tantum iuris utraque tenet.</l>
                    <l xml:id="d003l615" n="37" met="E">Regnum habet immensis extentum finibus amplum</l>
                    <l xml:id="d003l616" n="38" met="E">Oenotriasque suo numine versat opes.</l>
                    <l xml:id="d003l617" n="39" met="E">Praeclaram genuit sobolem cui rector Olympi</l>
                    <l xml:id="d003l618" n="40" met="E">Stellantis cupiat maximus esse pater,</l>
                    <l xml:id="d003l619" n="41" met="E">Quam dea Gradivo malit peperisse feroci</l>
                    <l xml:id="d003l620" n="42" met="E">Prole Venus formae conveniente suae.</l>
                    <l xml:id="d003l621" n="43" met="E">En tibi quae facies! roseo qui fulgor in ore?</l>
                    <l xml:id="d003l622" n="44" met="E">Ambrosias ambit gratia quanta genas!</l>
                    <l xml:id="d003l623" n="45" met="E">In te divini maiestas sacra parentis</l>
                    <l xml:id="d003l624" n="46" met="E">Integra ab attonita gente colenda viget.</l>
                    <l xml:id="d003l625" n="47" met="E">Miramur sacros humano in corpore vultus</l>
                    <l xml:id="d003l626" n="48" met="E">Intonsum possint qui decuisse deum.</l>
                    <l xml:id="d003l627" n="49" met="E">Dii faveant igitur coeptis, quas tendis ad oras</l>
                    <l xml:id="d003l628" n="50" met="E">Sidera longinquum fausta sequantur iter</l>
                    <l xml:id="d003l629" n="51" met="E">Cumque tui reditus felix advenerit hora</l>
                    <l xml:id="d003l630" n="52" met="E">Incolumis cupido restituare patri.</l>
                    <lb/>
                </div2>
                <div2 xml:id="003c039" type="carmen">
                    <head>
                        <abbr>39</abbr>
                    </head>
                    <p xml:id="d003l631" n="tit." met="E">39. ad Franciscum Auximanum | domini cardinalis sancti Marci secretarium</p>
                    <l xml:id="d003l632" n="1" met="E">Nobile Picentis inter novus Auximon urbes</l>
                    <l xml:id="d003l633" n="2" met="E">Nuper, ut accipio, scriba necesse petat,</l>
                    <l xml:id="d003l634" n="3" met="E">Cumque locus Latio rarus sit amoenior orbe</l>
                    <l xml:id="d003l635" n="4" met="E">Laetior aut pinguis fertilitate soli,</l>
                    <l xml:id="d003l636" n="5" met="E">Digna quidem sedes fessis ea visa Camenis</l>
                    <l xml:id="d003l637" n="6" met="E">Quam cupiat vates quilibet esse sibi.</l>
                    <l xml:id="d003l638" n="7" met="E">Haec tibi pro patrio veluti suscepta decore</l>
                    <l xml:id="d003l639" n="8" met="E">Cura laboranti quam potes affer opem.</l>
                    <l xml:id="d003l640" n="9" met="E">Te duce par longis pelagi iactata procellis</l>
                    <l xml:id="d003l641" n="10" met="E">Consideat tuto litore nostra ratis.</l>
                    <l xml:id="d003l642" n="11" met="E">Delige Palladia Tiphys velut alter in Argo</l>
                    <l xml:id="d003l643" n="12" met="E">Quo pateant flanti tempore vela Noto.</l>
                    <l xml:id="d003l644" n="13" met="E">Expectat cauti monitus intenta patroni</l>
                    <l xml:id="d003l645" n="14" met="E">Illa, nec iniussum provida carpit iter.</l>
                    <l xml:id="d003l646" n="15" met="E">Ergo age, solliciti tutatus iura clientis,</l>
                    <l xml:id="d003l647" n="16" met="E">Otia da musis protinus ista meis.</l>
                    <l xml:id="d003l648" n="17" met="E">Commodus est patriae tibi vir, Francisce, petendus</l>
                    <l xml:id="d003l649" n="18" met="E">Apta quies nobis: effice utrunque simul.</l>
                    <lb/>
                </div2>
                <div2 xml:id="003c040" type="carmen">
                    <head>
                        <abbr>40</abbr>
                    </head>
                    <p xml:id="d003l650" n="tit." met="E">40. ad Marianum Cordubensem</p>
                    <l xml:id="d003l651" n="1" met="E">Frigora cum gelidi tantum mirere decembris</l>
                    <l xml:id="d003l652" n="2" met="E">Et tibi pro monstro sint, Mariane, nives;</l>
                    <l xml:id="d003l653" n="3" met="E">Arentis mirere simul quod tempore iuli</l>
                    <l xml:id="d003l654" n="4" met="E">Torridus exustos aestus hyulcet agros.</l>
                    <lb/>
                </div2>
                <div2 xml:id="003c041" type="carmen">
                    <head>
                        <abbr>41</abbr>
                    </head>
                    <p xml:id="d003l655" n="tit." met="E">41. ad Geliam Romanam</p>
                    <l xml:id="d003l656" n="1" met="E">Cum referas priscam facie praestante Lacoenam,</l>
                    <l xml:id="d003l657" n="2" met="E">Gelia, sit similis nulla puella tibi,</l>
                    <l xml:id="d003l658" n="3" met="E">Nupsisti foedo tanta cum dote marito,</l>
                    <l xml:id="d003l659" n="4" met="E">Informi et corvo clara columba data es.</l>
                    <l xml:id="d003l660" n="5" met="E">Nimirum culpant omnes, sed cauta fuisti:</l>
                    <l xml:id="d003l661" n="6" met="E">Nullum etenim nuptae dedecus esse gravi.</l>
                    <lb/>
                </div2>
                <div2 xml:id="003c042" type="carmen">
                    <head>
                        <abbr>42</abbr>
                    </head>
                    <p xml:id="d003l662" n="tit." met="E">42. iocus de Iulia ex Macrobio</p>
                    <l xml:id="d003l663" n="1" met="E">Ederet Agrippae similes cum Iulia natos</l>
                    <l xml:id="d003l664" n="2" met="E">Altera Vulcanum fallere docta Venus,</l>
                    <l xml:id="d003l665" n="3" met="E">Quaerenti causam respondit callida: "Nam sum</l>
                    <l xml:id="d003l666" n="4" met="E">Vectorem plena tollere nave memor".</l>
                    <lb/>
                </div2>
                <div2 xml:id="003c043" type="carmen" met="F">
                    <head>
                        <abbr>43</abbr>
                    </head>
                    <p xml:id="d003l667" n="tit." met="E">43. in Licinium temere fortunam increpantem</p>
                    <l xml:id="d003l668" n="1" met="E">Esses dum tenerae magis iuventae</l>
                    <l xml:id="d003l669" n="2" met="E">Et lanuginae delicatiori</l>
                    <l xml:id="d003l670" n="3" met="E">Suffusas, Licini, genas haberes,</l>
                    <l xml:id="d003l671" n="4" met="E">Quotquot tunc voluisti erant amici:</l>
                    <l xml:id="d003l672" n="5" met="E">Nullum tunc hominem tibi putabas,</l>
                    <l xml:id="d003l673" n="6" met="E">Nullum posse tibi deum nocere.</l>
                    <l xml:id="d003l674" n="7" met="E">Ostrinam tumidus togam cinaedus</l>
                    <l xml:id="d003l675" n="8" met="E">Centum splendidus anulis gerebas</l>
                    <l xml:id="d003l676" n="9" met="E">Formae praemia foeda prostituae.</l>
                    <l xml:id="d003l677" n="10" met="E">At nunc Gallica quod lacerna pingui</l>
                    <l xml:id="d003l678" n="11" met="E">Artus obtegit aridos amictu,</l>
                    <l xml:id="d003l679" n="12" met="E">Nulli commoda tempori, nec aestum,</l>
                    <l xml:id="d003l680" n="13" met="E">Brumam tollere frigidam nec apta,</l>
                    <l xml:id="d003l681" n="14" met="E">Monstraris digito miser, nec ulli</l>
                    <l xml:id="d003l682" n="15" met="E">Iunguntur lateri tuo sodales.</l>
                    <l xml:id="d003l683" n="16" met="E">Fortunam quereris tibi sinistram,</l>
                    <l xml:id="d003l684" n="17" met="E">Insontemque, puto, deam lacessis:</l>
                    <l xml:id="d003l685" n="18" met="E">Invasere pili tuam iuventam.</l>
                    <lb/>
                </div2>
                <div2 xml:id="003c044" type="carmen">
                    <head>
                        <abbr>44</abbr>
                    </head>
                    <p xml:id="d003l686" n="tit." met="E">44. ad Cyllenium de reditu in patriam</p>
                    <l xml:id="d003l687" n="1" met="E">Heu patria veniens chari mihi fratris ab urbe</l>
                    <l xml:id="d003l688" n="2" met="E">Nuntiat indignam littera maesta necem.</l>
                    <l xml:id="d003l689" n="3" met="E">Accelerem domus esse suo spoliata magistro</l>
                    <l xml:id="d003l690" n="4" met="E">Increpat, haec unum pondera cui det habet.</l>
                    <l xml:id="d003l691" n="5" met="E">Interea profugi, Cylleni dulcis, amici</l>
                    <l xml:id="d003l692" n="6" met="E">Impia quem vexant sidera, sume vale.</l>
                    <lb/>
                </div2>
                <div2 xml:id="003c045" type="carmen">
                    <head>
                        <abbr>45</abbr>
                    </head>
                    <p xml:id="d003l693" n="tit." met="E">45. iter ex urbe in patriam</p>
                    <l xml:id="d003l694" n="1" met="E">Ducat in Euganeas Latiis a finibus oras</l>
                    <l xml:id="d003l695" n="2" met="E">Quae via sit melius carmine nota velim,</l>
                    <l xml:id="d003l696" n="3" met="E">Humanas penetrat carmen quia promptius aures</l>
                    <l xml:id="d003l697" n="4" met="E">Admissum memori nec cito mente fluit.</l>
                    <l xml:id="d003l698" n="5" met="E">Sunt quibus Hetrusca libeat regione vagari:</l>
                    <l xml:id="d003l699" n="6" met="E">Mons ibi, planities me magis aequa iuvat.</l>
                    <l xml:id="d003l700" n="7" met="E">Ergo tibi in primis urbs Castellana petenda est</l>
                    <l xml:id="d003l701" n="8" met="E">Quam veteres Veios incoluisse putant.</l>
                    <l xml:id="d003l702" n="9" met="E">Cernere erit Manli dictos de nomine muros</l>
                    <l xml:id="d003l703" n="10" met="E">Quos habet in summo terra Sabina iugo.</l>
                    <l xml:id="d003l704" n="11" met="E">Inde ubi vicino Tybris sese obiicit alveo</l>
                    <l xml:id="d003l705" n="12" met="E">Te cito trans altas navita sistet aquas.</l>
                    <l xml:id="d003l706" n="13" met="E">Ostriculum celso prospectans Narnia colle</l>
                    <l xml:id="d003l707" n="14" met="E">Nomen et a fluvio praetereunte ferens,</l>
                    <l xml:id="d003l708" n="15" met="E">Reliquiisque ponti adhuc clara superbi</l>
                    <l xml:id="d003l709" n="16" met="E">Narquinum prisco nomine dicta fuit;</l>
                    <l xml:id="d003l710" n="17" met="E">Tum quae sulphurei riguos interiacet amnes</l>
                    <l xml:id="d003l711" n="18" met="E">Naris, et e causa quam bene nomen habet,</l>
                    <l xml:id="d003l712" n="19" met="E">Praestat ubi antiquo Tibereia gloria saxa</l>
                    <l xml:id="d003l713" n="20" met="E">Cursum conspicuis ac epigramma notis;</l>
                    <l xml:id="d003l714" n="21" met="E">Spoletum camposque rigans Clitumnus amoenos,</l>
                    <l xml:id="d003l715" n="22" met="E">Fulginiae niveos quae facit unda boves</l>
                    <l xml:id="d003l716" n="23" met="E">Occurrent priscae spatiis distantibus urbes</l>
                    <l xml:id="d003l717" n="24" met="E">Fluminaque antiquas nota per historias,</l>
                    <l xml:id="d003l718" n="25" met="E">Qua bene progrediens incommoda nulla reportes</l>
                    <l xml:id="d003l719" n="26" met="E">In patriam ut tutas experiare vias.</l>
                    <l xml:id="d003l720" n="27" met="E">Moenia Fulginiam subito Nucerina sequentur,</l>
                    <l xml:id="d003l721" n="28" met="E">Proximus est Gualdum Segeliumque labor.</l>
                    <l xml:id="d003l722" n="29" met="E">Hinc Costazanum, Calium Qualania vico</l>
                    <l xml:id="d003l723" n="30" met="E">Hospitia in celebri non fugienda petes.</l>
                    <l xml:id="d003l724" n="31" met="E">Seu libet Urbinum Frederico principe clarum</l>
                    <l xml:id="d003l725" n="32" met="E">Atria magnanimi visere et alta ducis.</l>
                    <l xml:id="d003l726" n="33" met="E">Eximios spectabis equos librosque, paravit</l>
                    <l xml:id="d003l727" n="34" met="E">Quos bonus ille armis, quos bonus ille toga.</l>
                    <l xml:id="d003l728" n="35" met="E">Deducet recta vicus Qualaneius illuc,</l>
                    <l xml:id="d003l729" n="36" met="E">Tendere seu properas liberiore via</l>
                    <l xml:id="d003l730" n="37" met="E">Protinus occurrens miro penetrabilis arcu</l>
                    <l xml:id="d003l731" n="38" met="E">Flaminium rupes continuabit iter.</l>
                    <l xml:id="d003l732" n="39" met="E">Fundamenta premunt rapidum qua prisca Metaurum</l>
                    <l xml:id="d003l733" n="40" met="E">Semproni iuxta flumen id adde Forum.</l>
                    <l xml:id="d003l734" n="41" met="E">Attigimus Fanum fortunae, cymba Pisauro</l>
                    <l xml:id="d003l735" n="42" met="E">Protinus Adriaco te vehet acta mari,</l>
                    <l xml:id="d003l736" n="43" met="E">Seu tibi fluctivago tellus magis aequore grata est</l>
                    <l xml:id="d003l737" n="44" met="E">Tendere Ariminea tutius urbe potes.</l>
                    <l xml:id="d003l738" n="45" met="E">Excipiet dictus Caesenae nomine portus</l>
                    <l xml:id="d003l739" n="46" met="E">Eminet urbs alto colle videnda procul.</l>
                    <l xml:id="d003l740" n="47" met="E">Indiga lympharum divesque Ravenna Lyaei,</l>
                    <l xml:id="d003l741" n="48" met="E">Hinc Padus, inde Athesis traiiciendus erit.</l>
                    <l xml:id="d003l742" n="49" met="E">Clodia seu pelago Venetam deducet in urbem</l>
                    <l xml:id="d003l743" n="50" met="E">Contentum terra seu Patavinus ager.</l>
                    <l xml:id="d003l744" n="51" met="E">Tarvisium tangens nativis nobile lymphis</l>
                    <l xml:id="d003l745" n="52" met="E">Longinquum facilis sic via claudet iter.</l>
                    <lb/>
                </div2>
                <div2 xml:id="003c046" type="carmen">
                    <head>
                        <abbr>46</abbr>
                    </head>
                    <p xml:id="d003l746" n="tit." met="E">46. recessus ex urbe</p>
                    <l xml:id="d003l747" n="1" met="E">Molior aerias, superi, transire per Alpis</l>
                    <l xml:id="d003l748" n="2" met="E">Ut repetam patrios aeger ab urbe lares,</l>
                    <l xml:id="d003l749" n="3" met="E">Qui modo me, facinus, Romam visente relicti</l>
                    <l xml:id="d003l750" n="4" met="E">Funditus eversa pene ruere domo.</l>
                    <l xml:id="d003l751" n="5" met="E">Frater enim, fuerat quo tuta domestica vivo</l>
                    <l xml:id="d003l752" n="6" met="E">Res, obiit pondus destituitque pium.</l>
                    <l xml:id="d003l753" n="7" met="E">Ergo sacros aequum si vos servare poetas</l>
                    <l xml:id="d003l754" n="8" met="E">Saxa mihi tutae sint per iniqua viae.</l>
                    <l xml:id="d003l755" n="9" met="E">Arduus inclinet caput Appenninus, et aequo</l>
                    <l xml:id="d003l756" n="10" met="E">Ad Venetos rectum tramite monstret iter.</l>
                    <l xml:id="d003l757" n="11" met="E">Tranet equus rapidi tutus vada crebra Metauri</l>
                    <l xml:id="d003l758" n="12" met="E">Rapta nimis cursus supprimat unda suos,</l>
                    <l xml:id="d003l759" n="13" met="E">Ut Tarvisanas ubi venero sospes in oras</l>
                    <l xml:id="d003l760" n="14" met="E">Suspendam meritis munera digna tholis.</l>
                    <lb/>
                </div2>
                <div2 xml:id="003c047" type="carmen">
                    <head>
                        <abbr>47</abbr>
                    </head>
                    <p xml:id="d003l761" n="tit." met="E">47. mora Pisaurensis</p>
                    <l xml:id="d003l762" n="1" met="E">Advehar ut Venetam pelago velocius urbem</l>
                    <l xml:id="d003l763" n="2" met="E">Cymba Pisaurensi litore sumpta mihi est.</l>
                    <l xml:id="d003l764" n="3" met="E">Ecce furit Scythica Boreas violentus ab Arcto</l>
                    <l xml:id="d003l765" n="4" met="E">Iactatas rapido flumine miscet aquas.</l>
                    <l xml:id="d003l766" n="5" met="E">Altera sic cogit discedere causa, morari</l>
                    <l xml:id="d003l767" n="6" met="E">Altera, sic quid agam nescio nec quid ago.</l>
                    <l xml:id="d003l768" n="7" met="E">An quoque caeruleae carmen Nereides optant</l>
                    <l xml:id="d003l769" n="8" met="E">Quo precer insani desinat ira freti?</l>
                    <l xml:id="d003l770" n="9" met="E">Movit Arionium delphinas nempe recurvos:</l>
                    <l xml:id="d003l771" n="10" met="E">Hinc reor aequoreos carmen amare deos,</l>
                    <l xml:id="d003l772" n="11" met="E">Cumque nihil toto sit mundo suavius, expers</l>
                    <l xml:id="d003l773" n="12" met="E">Neptunus tanti noluit esse boni.</l>
                    <l xml:id="d003l774" n="13" met="E">Aeolus Adriacis Aquilonem immitteret undis,</l>
                    <l xml:id="d003l775" n="14" met="E">Impediat cursus iussit ut ille meos.</l>
                    <l xml:id="d003l776" n="15" met="E">Insidiis quid opus, rex ponti, talibus in me?</l>
                    <l xml:id="d003l777" n="16" met="E">Dedicat arbitrio se mea Musa tuo,</l>
                    <l xml:id="d003l778" n="17" met="E">Cum mare reddideris placidum factura merenti</l>
                    <l xml:id="d003l779" n="18" met="E">Non sit ut invidiae Iuppiter ipse tibi.</l>
                    <lb/>
                </div2>
                <div2 xml:id="003c048" type="carmen">
                    <head>
                        <abbr>48</abbr>
                    </head>
                    <p xml:id="d003l780" n="tit." met="E">48. trium formosissimorum fratrum | domini olim Alexandri principis Pisaurensis | filiorum mira concordia</p>
                    <l xml:id="d003l781" n="1" met="E">Prisca Theranneos stupuerunt saecula fratres</l>
                    <l xml:id="d003l782" n="2" met="E">Corpora in unanimi mente fuisse duo,</l>
                    <l xml:id="d003l783" n="3" met="E">Nec minus egregiae florem mirata iuventae</l>
                    <l xml:id="d003l784" n="4" met="E">Candida cui poterat cedere victa soror.</l>
                    <l xml:id="d003l785" n="5" met="E">Tempora sed maius specimen modo nostra tulerunt:</l>
                    <l xml:id="d003l786" n="6" met="E">Conticeat priscum fabula vana decus.</l>
                    <l xml:id="d003l787" n="7" met="E">Tris simul en facie similes et amore, Pisaurum,</l>
                    <l xml:id="d003l788" n="8" met="E">Cernis, Alexandro de genitore satos.</l>
                    <l xml:id="d003l789" n="9" met="E">Ergo cum Pylium gestis felicibus aevum</l>
                    <l xml:id="d003l790" n="10" met="E">Aequarint Lachesi continuante colum,</l>
                    <l xml:id="d003l791" n="11" met="E">Iuppiter, ut Geminos supera regione locasti</l>
                    <l xml:id="d003l792" n="12" met="E">Sideribus meritos tris simul adde tuis.</l>
                    <lb/>
                </div2>
                <div2 xml:id="003c049" type="carmen">
                    <head>
                        <abbr>49</abbr>
                    </head>
                    <p xml:id="d003l793" n="tit." met="E">49. aula a domino Constantio | illustri Pisaurensium principe condita</p>
                    <l xml:id="d003l794" n="1" met="E">Inclytus Augustam nobis Constantius aulam</l>
                    <l xml:id="d003l795" n="2" met="E">Caesarea tangens sidera mole dedit.</l>
                    <l xml:id="d003l796" n="3" met="E">Principe quo nimium felix laetare Pisaurum:</l>
                    <l xml:id="d003l797" n="4" met="E">Quod potuit decori praestitit ille tuo,</l>
                    <l xml:id="d003l798" n="5" met="E">Restituit privata prius collapsa novasque</l>
                    <l xml:id="d003l799" n="6" met="E">Erexit vacua civibus urbe domos,</l>
                    <l xml:id="d003l800" n="7" met="E">Templa, vias, muros, turris, fora, compita, portas</l>
                    <l xml:id="d003l801" n="8" met="E">Struxit, et in formam cuncta redacta novam.</l>
                    <l xml:id="d003l802" n="9" met="E">Composuit mores quorum nunc unicus ille</l>
                    <l xml:id="d003l803" n="10" met="E">Cultor in Ausonio creditur esse solo.</l>
                    <l xml:id="d003l804" n="11" met="E">Nunc etiam viridi post tot bene gesta iuventa</l>
                    <l xml:id="d003l805" n="12" met="E">Magnanimum tetigit cura suprema ducem.</l>
                    <l xml:id="d003l806" n="13" met="E">Tollere Tarpeio parat aemula tecta tonanti</l>
                    <l xml:id="d003l807" n="14" met="E">Quae medio cernis surgere celsa foro,</l>
                    <l xml:id="d003l808" n="15" met="E">Quae super aereo licet aurea culmine tendant</l>
                    <l xml:id="d003l809" n="16" met="E">Sidera, sunt domini mente minora tamen.</l>
                    <lb/>
                </div2>
                <div2 xml:id="003c050" type="carmen">
                    <head>
                        <abbr>50</abbr>
                    </head>
                    <p xml:id="d003l810" n="tit." met="E">50. ad Nysam amicam</p>
                    <l xml:id="d003l811" n="1" met="E">Sponte prius dederas, poscenti, Nysa, negasti</l>
                    <l xml:id="d003l812" n="2" met="E">Deficeret longa cum mihi lingua prece.</l>
                    <l xml:id="d003l813" n="3" met="E">Tanta sed illata est ex hoc iniuria fastu</l>
                    <l xml:id="d003l814" n="4" met="E">Ut te vix salvam deinde videre velim.</l>
                    <l xml:id="d003l815" n="5" met="E">Nulla fuit, seu parva quidem, quae contigit ultro</l>
                    <l xml:id="d003l816" n="6" met="E">Gratia, nunc odium te renuente grave est.</l>
                    <l xml:id="d003l817" n="7" met="E">Disce sed, ut fatuos melius modereris amores:</l>
                    <l xml:id="d003l818" n="8" met="E">Quod rogo da, sed quod non rogo, Nysa, nega.</l>
                    <l xml:id="d003l819" n="9" met="E">Gratior est quaecunque venit votiva voluptas,</l>
                    <l xml:id="d003l820" n="10" met="E">Insperata minus gaudia nempe iuvant.</l>
                    <lb/>
                </div2>
                <div2 xml:id="003c051" type="carmen">
                    <head>
                        <abbr>51</abbr>
                    </head>
                    <p xml:id="d003l821" n="tit." met="E">51. somnium felix ex Candida</p>
                    <l xml:id="d003l822" n="1" met="E">Dii superi, regina Venus, pharetrate Cupido,</l>
                    <l xml:id="d003l823" n="2" met="E">Quam subiit felix hac mihi nocte sopor!</l>
                    <l xml:id="d003l824" n="3" met="E">Qualia sopitum mulserunt gaudia pectus,</l>
                    <l xml:id="d003l825" n="4" met="E">Quanta quies votis saepe petenda meis!</l>
                    <l xml:id="d003l826" n="5" met="E">Somnus enim lassos placidus perrepserat artus</l>
                    <l xml:id="d003l827" n="6" met="E">Cum foret exactum iam prope noctis iter.</l>
                    <l xml:id="d003l828" n="7" met="E">Visa iacens nexis circum mea colla lacertis</l>
                    <l xml:id="d003l829" n="8" met="E">Candida iam fastus paenituisse trucis.</l>
                    <l xml:id="d003l830" n="9" met="E">Mille dehinc tremula figens mihi basia lingua,</l>
                    <l xml:id="d003l831" n="10" met="E">Mille modis animam dilacerare meam,</l>
                    <l xml:id="d003l832" n="11" met="E">Ense velut blandis traiecto corde susurris</l>
                    <l xml:id="d003l833" n="12" met="E">Seminecem nimio cogere amore mori.</l>
                    <l xml:id="d003l834" n="13" met="E">Magna fuit, non vera quidem nec plena voluptas,</l>
                    <l xml:id="d003l835" n="14" met="E">Candida quam vultus obtulit umbra tui.</l>
                    <l xml:id="d003l836" n="15" met="E">Quod si te dederis vera sub imagine tandem</l>
                    <l xml:id="d003l837" n="16" met="E">Unus ero felix et deus unus ero.</l>
                    <lb/>
                </div2>
                <div2 xml:id="003c052" type="carmen" met="F">
                    <head>
                        <abbr>52</abbr>
                    </head>
                    <p xml:id="d003l838" n="tit." met="E">52. expurgatio superioris lasciviae</p>
                    <l xml:id="d003l839" n="1" met="E">Molles scribere me nimis libellos</l>
                    <l xml:id="d003l840" n="2" met="E">Iactat Zoilus et Catoniana</l>
                    <l xml:id="d003l841" n="3" met="E">Versus fronte legit parum severos.</l>
                    <l xml:id="d003l842" n="4" met="E">Sit vobis male, pessimi Catones:</l>
                    <l xml:id="d003l843" n="5" met="E">Nunquid creditis esse me spadonem?</l>
                    <lb/>
                </div2>
                <div2 xml:id="003c053" type="carmen">
                    <head>
                        <abbr>53</abbr>
                    </head>
                    <p xml:id="d003l844" n="tit." met="E">53. epitaphium Thaddaei medici fratris</p>
                    <l xml:id="d003l845" n="1" met="E">Hic tegor undecima nec adhuc trieteride raptus</l>
                    <l xml:id="d003l846" n="2" met="E">Thaddaeus miserae prima ruina domus.</l>
                    <l xml:id="d003l847" n="3" met="E">Temptarunt diversa pii medicamina fratres</l>
                    <l xml:id="d003l848" n="4" met="E">Usque et inexpertum praeteriere nihil.</l>
                    <l xml:id="d003l849" n="5" met="E">Denique letalis vicit vis invida morbi;</l>
                    <l xml:id="d003l850" n="6" met="E">Caelum animam, genitrix terra cadaver habet.</l>
                    <lb/>
                </div2>
                <div2 xml:id="003c054" type="carmen">
                    <head>
                        <abbr>54</abbr>
                    </head>
                    <p xml:id="d003l851" n="tit." met="E">54. Ioannis fratris poetae</p>
                    <l xml:id="d003l852" n="1" met="E">Quod mea tam celeres secuerunt stamina Parcae</l>
                    <l xml:id="d003l853" n="2" met="E">Atque intercisos praecipuere dies,</l>
                    <l xml:id="d003l854" n="3" met="E">Proposita nobis nil est ratione dolendum,</l>
                    <l xml:id="d003l855" n="4" met="E">Principiis partes restituere suas.</l>
                    <l xml:id="d003l856" n="5" met="E">Deterior cessit matri pars ossea terrae</l>
                    <l xml:id="d003l857" n="6" met="E">Spiritus auctori redditus estque Deo.</l>
                    <lb/>
                </div2>
                <div2 xml:id="003c055" type="carmen">
                    <head>
                        <abbr>55</abbr>
                    </head>
                    <p xml:id="d003l858" n="tit." met="E">55. Bernardini medici ac poetae fratris</p>
                    <l xml:id="d003l859" n="1" met="E">Immortale mihi nomen statuere Camenae</l>
                    <l xml:id="d003l860" n="2" met="E">Lataque Paeonia pluribus arte salus.</l>
                    <l xml:id="d003l861" n="3" met="E">Condidit insigni pietas fraterna sepulchro</l>
                    <l xml:id="d003l862" n="4" met="E">Elysia felix umbra quiescit humo.</l>
                    <l xml:id="d003l863" n="5" met="E">Sed mea quod tetricae ruperunt fila sorores</l>
                    <l xml:id="d003l864" n="6" met="E">In me iam poterunt iuris habere nihil.</l>
                    <lb/>
                </div2>
                <div2 xml:id="003c056" type="carmen">
                    <head>
                        <abbr>56</abbr>
                    </head>
                    <p xml:id="d003l865" n="tit." met="E">56. Bernardini Cyllenii obitus</p>
                    <l xml:id="d003l866" n="1" met="E">Occidit ille meus viridi Cyllenius aevo</l>
                    <l xml:id="d003l867" n="2" met="E">Quo mihi non Romae iunctior alter erat.</l>
                    <l xml:id="d003l868" n="3" met="E">Rumor ab infausta veniens ita rettulit Urbe:</l>
                    <l xml:id="d003l869" n="4" met="E">Divinum iuvenem pestis acerba tulit.</l>
                    <l xml:id="d003l870" n="5" met="E">Atque utinam mendax tenues vanescat in auras</l>
                    <l xml:id="d003l871" n="6" met="E">Et fuerit populi fabula vana levis!</l>
                    <l xml:id="d003l872" n="7" met="E">Utque prius Marsum falso periisse relatum est,</l>
                    <l xml:id="d003l873" n="8" met="E">Sic careat vera nuntius iste fide.</l>
                    <l xml:id="d003l874" n="9" met="E">Si tamen hoc tetricae scelus admisere Sorores</l>
                    <l xml:id="d003l875" n="10" met="E">Atropos et stamen rupit iniqua tuum,</l>
                    <l xml:id="d003l876" n="11" met="E">Quod pro te possum, comes o iucunde, precari</l>
                    <l xml:id="d003l877" n="12" met="E">Sancta quies animae sit sine fine piae.</l>
                    <lb/>
                </div2>
                <div2 xml:id="003c057" type="carmen">
                    <head>
                        <abbr>57</abbr>
                    </head>
                    <p xml:id="d003l878" n="tit." met="E">57. epitaphium eiusdem</p>
                    <l xml:id="d003l879" n="1" met="E">Verona est genitrix, nomen Cyllenius, urnam</l>
                    <l xml:id="d003l880" n="2" met="E">Roma dedit, phamam Chalcias; astra colo.</l>
                    <lb/>
                </div2>
                <div2 xml:id="003c058" type="carmen">
                    <head>
                        <abbr>58</abbr>
                    </head>
                    <p xml:id="d003l881" n="tit." met="E">58. Alexandri et Ioanne fratre nepotuli | in infantia demortui lamentatio</p>
                    <l xml:id="d003l882" n="1" met="E">Blande nepos, teneris patruo praerepte sub annis</l>
                    <l xml:id="d003l883" n="2" met="E">Nestoreos infans vivere digne dies,</l>
                    <l xml:id="d003l884" n="3" met="E">Quis deus invidit mihi te? Quae sidera? Quae fors?</l>
                    <l xml:id="d003l885" n="4" met="E">Heu quam praecipiti cor mihi morte voras!</l>
                    <l xml:id="d003l886" n="5" met="E">Parcius hoc obitu fraterno nempe dolebam</l>
                    <l xml:id="d003l887" n="6" met="E">Extincti pignus quod mihi fratris eras.</l>
                    <l xml:id="d003l888" n="7" met="E">Et quanvis eversa domus radicitus esset</l>
                    <l xml:id="d003l889" n="8" met="E">Sperabat vivo te tamen illa satis.</l>
                    <l xml:id="d003l890" n="9" met="E">Dura sed invidit mihi te fortuna, quod unam</l>
                    <l xml:id="d003l891" n="10" met="E">Materiem vitae cerneret esse meae.</l>
                    <l xml:id="d003l892" n="11" met="E">Tris prius abstulerat quanquam saevissima fratres,</l>
                    <l xml:id="d003l893" n="12" met="E">Terna tamen forti vulnera mente tuli.</l>
                    <l xml:id="d003l894" n="13" met="E">Praeteritas propior curas iactura recenset</l>
                    <l xml:id="d003l895" n="14" met="E">Sola, vel ut desint cetera magna nimis.</l>
                    <l xml:id="d003l896" n="15" met="E">Ingenium fuerat patrius tibi, parve parenti,</l>
                    <l xml:id="d003l897" n="16" met="E">Dona Bononigena non aliena domo.</l>
                    <l xml:id="d003l898" n="17" met="E">Forma decens, animus mitis, facundia dulcis,</l>
                    <l xml:id="d003l899" n="18" met="E">Omnia quae Phoebo digna parente forent.</l>
                    <l xml:id="d003l900" n="19" met="E">Quae quia crudeli mors immatura ruina</l>
                    <l xml:id="d003l901" n="20" met="E">Sustulit et spes est omnis adempta mihi.</l>
                    <l xml:id="d003l902" n="21" met="E">Elysio manes patrios scrutare sub antro:</l>
                    <l xml:id="d003l903" n="22" met="E">Cum reliquis illic fratribus ille sedet.</l>
                    <l xml:id="d003l904" n="23" met="E">Hi quid agam quaerent si quis post funera sensus</l>
                    <l xml:id="d003l905" n="24" met="E">Restat, et extincto corpore si quid habent.</l>
                    <l xml:id="d003l906" n="25" met="E">Fratribus orbatum charis censuque paterno</l>
                    <l xml:id="d003l907" n="26" met="E">Me dices aegre vivere, malle mori.</l>
                    <lb/>
                </div2>
                <div2 xml:id="003c059" type="carmen">
                    <head>
                        <abbr>59</abbr>
                    </head>
                    <p xml:id="d003l908" n="tit." met="E">59. se ipsum alloquitur istorum temporum | mores increpitans</p>
                    <l xml:id="d003l909" n="1" met="E">Verte animos molles et vivere disce, Bononi,</l>
                    <l xml:id="d003l910" n="2" met="E">Huius ut aetatis saecla nephanda petunt.</l>
                    <l xml:id="d003l911" n="3" met="E">Dissimula simulaque dehinc quaecunque loqueris,</l>
                    <l xml:id="d003l912" n="4" met="E">Quicquid ages, ficta simplicitate vafer.</l>
                    <l xml:id="d003l913" n="5" met="E">Omnibus arride, nulli convicia dicas,</l>
                    <l xml:id="d003l914" n="6" met="E">Crimina censura nulla reprehende gravi.</l>
                    <l xml:id="d003l915" n="7" met="E">Oderis, at verbis inimicum affare benignis,</l>
                    <l xml:id="d003l916" n="8" met="E">Indicet affectus semita nulla tuos.</l>
                    <l xml:id="d003l917" n="9" met="E">Nemo tibi tanto iungatur amore sodalis</l>
                    <l xml:id="d003l918" n="10" met="E">Pectoris arcanum norit ut omne tui.</l>
                    <l xml:id="d003l919" n="11" met="E">Ista parum servare tibi est ut publica fortis</l>
                    <l xml:id="d003l920" n="12" met="E">Esse animi credat turba paremque sibi.</l>
                    <l xml:id="d003l921" n="13" met="E">Quod si forte audes animo maiora virili</l>
                    <l xml:id="d003l922" n="14" met="E">Concipere atque aliquod nomen habere cupis?</l>
                    <l xml:id="d003l923" n="15" met="E">Falle, rape, insulta, viola, furare, tonantis</l>
                    <l xml:id="d003l924" n="16" met="E">Fulmina, caelicolas neu vereare deos.</l>
                    <l xml:id="d003l925" n="17" met="E">Sacrilegus, homicida, latro, periurius, adulter</l>
                    <l xml:id="d003l926" n="18" met="E">Nullum intemptatum postmodo linque nephas.</l>
                    <l xml:id="d003l927" n="19" met="E">Nil tibi praeteritos actum probitate per annos</l>
                    <l xml:id="d003l928" n="20" met="E">Adversis pietas offuit ista deis.</l>
                    <l xml:id="d003l929" n="21" met="E">Protinus ut tales servare assueveris artes</l>
                    <l xml:id="d003l930" n="22" met="E">Succedent votis cuncta petita tuis.</l>
                    <l xml:id="d003l931" n="23" met="E">Divitias, sublime feres ita nomen, honores:</l>
                    <l xml:id="d003l932" n="24" met="E">Eia age, quid cessas? Vivere malo miser.</l>
                    <lb/>
                </div2>
                <div2 xml:id="003c060" type="carmen">
                    <head>
                        <abbr>60</abbr>
                    </head>
                    <p xml:id="d003l933" n="tit." met="E">60. ad Ianum</p>
                    <l xml:id="d003l934" n="1" met="E">Me mala iocundo commisit lingua sodali,</l>
                    <l xml:id="d003l935" n="2" met="E">Iane, palam nostros exposuitque iocos.</l>
                    <l xml:id="d003l936" n="3" met="E">Acriter inde mihi charus succenset amicus</l>
                    <l xml:id="d003l937" n="4" met="E">Inque eadem pariter suspicione sumus.</l>
                    <l xml:id="d003l938" n="5" met="E">Expurgata mea est iniuria, dum tamen omnes</l>
                    <l xml:id="d003l939" n="6" met="E">Concordi comites voce loquamur idem.</l>
                    <l xml:id="d003l940" n="7" met="E">Fac pateat stolidus nugarum protinus auctor</l>
                    <l xml:id="d003l941" n="8" met="E">Nostra nec ut fuerint seria verba refer.</l>
                    <l xml:id="d003l942" n="9" met="E">Sic facile innocui veniam nos, Iane, feremus,</l>
                    <l xml:id="d003l943" n="10" met="E">Ille sua poenas pro levitate dabit.</l>
                    <lb/>
                </div2>
                <div2 xml:id="003c061" type="carmen">
                    <head>
                        <abbr>61</abbr>
                    </head>
                    <p xml:id="d003l944" n="tit." met="E">61. ad magnam Helenam amicam</p>
                    <l xml:id="d003l945" n="1" met="E">Visa repente mihi nec opino territa casu</l>
                    <l xml:id="d003l946" n="2" met="E">Magna meos Helene concidit ante pedes,</l>
                    <l xml:id="d003l947" n="3" met="E">Altaque sublata clamans ad sidera voce</l>
                    <l xml:id="d003l948" n="4" met="E">Se miseram, exanimem terque quaterque vocat.</l>
                    <l xml:id="d003l949" n="5" met="E">Signa verecundi sunt haec manifesta pudoris,</l>
                    <l xml:id="d003l950" n="6" met="E">Virgineo micuit talis in ore rubor.</l>
                    <l xml:id="d003l951" n="7" met="E">Nunc mihi magna Helene, nunc digna videris amari,</l>
                    <l xml:id="d003l952" n="8" met="E">Sic utinam videar dignus amore tuo!</l>
                    <lb/>
                </div2>
                <div2 xml:id="003c062" type="carmen">
                    <head>
                        <abbr>62</abbr>
                    </head>
                    <p xml:id="d003l953" n="tit." met="E">62. ad dominum Ioannem praesulem Valadinensem | invictissimi Matthiae Pannonum regis legatum</p>
                    <l xml:id="d003l954" n="1" met="E">Regius advenit nostras legatus in oras</l>
                    <l xml:id="d003l955" n="2" met="E">Campanos fines Parthenopenque petens,</l>
                    <l xml:id="d003l956" n="3" met="E">Pannoniae sequitur pubes quem laeta potentis,</l>
                    <l xml:id="d003l957" n="4" met="E">Magnanimo pompa conveniente duci.</l>
                    <l xml:id="d003l958" n="5" met="E">Nuda per intonsi sparguntur colla capilli</l>
                    <l xml:id="d003l959" n="6" met="E">Vincat Apollineas ut decor iste comas.</l>
                    <l xml:id="d003l960" n="7" met="E">Longior accedit talos hinc vestis ad imos</l>
                    <l xml:id="d003l961" n="8" met="E">Purpureo antiquae murice tincta Tyri.</l>
                    <l xml:id="d003l962" n="9" met="E">Pars autem vernis harum viret aemula pratis,</l>
                    <l xml:id="d003l963" n="10" met="E">Pars violas habitu versicolore refert.</l>
                    <l xml:id="d003l964" n="11" met="E">Delecti praeeunt proceres, maturior aetas:</l>
                    <l xml:id="d003l965" n="12" met="E">Miratus dicas; "Caesar hic, ille Cato est".</l>
                    <l xml:id="d003l966" n="13" met="E">Quos superans gravitate omnes Valadinius heros</l>
                    <l xml:id="d003l967" n="14" met="E">Ornetur dubium est ornet an ipse magis.</l>
                    <l xml:id="d003l968" n="15" met="E">Dispositas tali mirum spectare cohortes</l>
                    <l xml:id="d003l969" n="16" met="E">Ordine, distinctas dux ita quisque regit.</l>
                    <l xml:id="d003l970" n="17" met="E">Quid referam similes tibi, Cyllare? Quemque peremptum</l>
                    <l xml:id="d003l971" n="18" met="E">Rex Macedo in nomen transtulit urbis equos.</l>
                    <l xml:id="d003l972" n="19" met="E">Felix o tantis coniux ducenda triumphis</l>
                    <l xml:id="d003l973" n="20" met="E">Stirpis Aragoniae dulce, puella, decus,</l>
                    <l xml:id="d003l974" n="21" met="E">Lucina egregiam sobolem paritura favente</l>
                    <l xml:id="d003l975" n="22" met="E">Magnanimus cui rex gaudeat esse pater,</l>
                    <l xml:id="d003l976" n="23" met="E">Utque feros acri Turcos Mavorte fatigat</l>
                    <l xml:id="d003l977" n="24" met="E">Intrepido in pugnam cominus ense ruis,</l>
                    <l xml:id="d003l978" n="25" met="E">Ingenuos ex te felix Regina nepotes</l>
                    <l xml:id="d003l979" n="26" met="E">Suscipiat patrias qui tueantur opes,</l>
                    <l xml:id="d003l980" n="27" met="E">Materni memores qui sanguinis atque paterni</l>
                    <l xml:id="d003l981" n="28" met="E">Imminuant vires, trux Othomane, tuas.</l>
                    <l xml:id="d003l982" n="29" met="E">Quo feror? Hoc humero pondus maiore levandum,</l>
                    <l xml:id="d003l983" n="30" met="E">Regius a magno vate canendus Hymen:</l>
                    <l xml:id="d003l984" n="31" met="E">Nos sumus exiles nec tanto munere digni,</l>
                    <l xml:id="d003l985" n="32" met="E">Numina sunt paribus magna canenda modis.</l>
                    <l xml:id="d003l986" n="33" met="E">Contigerit votiva dari cui gratia Phama</l>
                    <l xml:id="d003l987" n="34" met="E">Victurum priscos auguror esse choros,</l>
                    <l xml:id="d003l988" n="35" met="E">Quaeque Dicearchis regi regina tremendo</l>
                    <l xml:id="d003l989" n="36" met="E">Nupserit, ore frequens posteritatis erit.</l>
                    <l xml:id="d003l990" n="37" met="E">Interea nostrum placido, pater inclyte, carmen</l>
                    <l xml:id="d003l991" n="38" met="E">Excipe quo vultu talia dona capis,</l>
                    <l xml:id="d003l992" n="39" met="E">Naiadumque moras fontana lentus in urbe</l>
                    <l xml:id="d003l993" n="40" met="E">Dum trahis irriguum Tarvisiumque colis.</l>
                    <l xml:id="d003l994" n="41" met="E">Sume meas tibi se quae dedunt ecce Camenas,</l>
                    <l xml:id="d003l995" n="42" met="E">Magnanimae parvum munera mentis opus.</l>
                    <l xml:id="d003l996" n="43" met="E">Croesus opes aurumque ferat, det carmina Codrus,</l>
                    <l xml:id="d003l997" n="44" met="E">Munera fortunae qualiacunque suae.</l>
                    <l xml:id="d003l998" n="45" met="E">Haec tamen antiqui coluerunt munera reges</l>
                    <l xml:id="d003l999" n="46" met="E">Magnorumque hederae cura fuere ducum,</l>
                    <l xml:id="d003l1000" n="47" met="E">Perdomito si quis remeasset victor ab hoste</l>
                    <l xml:id="d003l1001" n="48" met="E">Crediderat partum nil sine vate sibi.</l>
                    <l xml:id="d003l1002" n="49" met="E">Ergo Scipiadae magno rudis Ennius haesit</l>
                    <l xml:id="d003l1003" n="50" met="E">Dum canit heroa bella Latina tuba.</l>
                    <l xml:id="d003l1004" n="51" met="E">Dive nec aeternum sprevisti, Auguste, Maronem</l>
                    <l xml:id="d003l1005" n="52" met="E">Carmine dum proavos conderet ille tuos;</l>
                    <l xml:id="d003l1006" n="53" met="E">Dumque sub Hispano victas Stilicone cohortes</l>
                    <l xml:id="d003l1007" n="54" met="E">Concinit et fusos Claudius ire Getas</l>
                    <l xml:id="d003l1008" n="55" met="E">Inclyta mandari laetatur Honorius acta</l>
                    <l xml:id="d003l1009" n="56" met="E">Pieriis princeps non peritura modis,</l>
                    <l xml:id="d003l1010" n="57" met="E">Et merito, cum sacro nil carmine maius</l>
                    <l xml:id="d003l1011" n="58" met="E">Aeternumque magis maximus orbis habet.</l>
                    <l xml:id="d003l1012" n="59" met="E">Consulibus quid bella forent pugnata vetustis</l>
                    <l xml:id="d003l1013" n="60" met="E">Ennius antiquas ni canat urbis opes?</l>
                    <l xml:id="d003l1014" n="61" met="E">Quid nunc Troia foret Troiaeque ab origine Caesar</l>
                    <l xml:id="d003l1015" n="62" met="E">Ni fera cantasset bella virumque Maro?</l>
                    <l xml:id="d003l1016" n="63" met="E">Bella per Emathios plusquam civilia campos</l>
                    <l xml:id="d003l1017" n="64" met="E">Edita Lucano scire docente datum est.</l>
                    <l xml:id="d003l1018" n="65" met="E">Silius arma quibus caelo se gloria tollit</l>
                    <l xml:id="d003l1019" n="66" met="E">Aeneadum et durum concinit Hannibalem,</l>
                    <l xml:id="d003l1020" n="67" met="E">Flaccus prima deum magnis freta pervia nautis</l>
                    <l xml:id="d003l1021" n="68" met="E">Aesoniumque ducem fatidicamque ratem.</l>
                    <l xml:id="d003l1022" n="69" met="E">Efficiunt igitur sacri, pater alme, poetae</l>
                    <l xml:id="d003l1023" n="70" met="E">Perpetui vivant fortia gesta ducis,</l>
                    <l xml:id="d003l1024" n="71" met="E">Quaeque sat exiguum fuerant peritura per aevum</l>
                    <l xml:id="d003l1025" n="72" met="E">Contempta valeant vivere morte diu.</l>
                    <l xml:id="d003l1026" n="73" met="E">Ergo quod officium sacri laudabile vatis</l>
                    <l xml:id="d003l1027" n="74" met="E">Perpetua est huius phama futura viae,</l>
                    <l xml:id="d003l1028" n="75" met="E">Et cum Pannonias remearit sospes in oras</l>
                    <l xml:id="d003l1029" n="76" met="E">Daunias incolumi te comitante dea,</l>
                    <l xml:id="d003l1030" n="77" met="E">Per Venetas magis atque magis celebraberis urbes</l>
                    <l xml:id="d003l1031" n="78" met="E">Nomen et Oenotrio vivet in orbe tuum.</l>
                    <l xml:id="d003l1032" n="79" met="E">Matthias domitor Turcorum vivet et omnem</l>
                    <l xml:id="d003l1033" n="80" met="E">Fusa per Italiam gloria regis erit.</l>
                    <l xml:id="d003l1034" n="81" met="E">Nec minus Herculeae virtus notissima dextrae,</l>
                    <l xml:id="d003l1035" n="82" met="E">Tendere qua ad superos dicitur ille polos.</l>
                    <l xml:id="d003l1036" n="83" met="E">Forma, genus, regnum, caelesti numine digna</l>
                    <l xml:id="d003l1037" n="84" met="E">Humano clausum quod puto corde gerit.</l>
                    <l xml:id="d003l1038" n="85" met="E">Quo male fidentes pedibus suadente phalanges</l>
                    <l xml:id="d003l1039" n="86" met="E">Turcorum fundens oppida Mysa capit.</l>
                    <l xml:id="d003l1040" n="87" met="E">Non eget haec aliquo praeter victoria teste,</l>
                    <l xml:id="d003l1041" n="88" met="E">Ante oculos Itali Martia praeda datur.</l>
                    <l xml:id="d003l1042" n="89" met="E">Cernite captivos regique applaudite Turcos</l>
                    <l xml:id="d003l1043" n="90" met="E">Qui nos a saevo non sinit hoste premi.</l>
                    <l xml:id="d003l1044" n="91" met="E">Id tamen exiguum si cui maiora parantur,</l>
                    <l xml:id="d003l1045" n="92" met="E">Certa domi virtus degere nescit iners.</l>
                    <l xml:id="d003l1046" n="93" met="E">Confestim maiore feras molimine gentes</l>
                    <l xml:id="d003l1047" n="94" met="E">Opprimet, hostilem depopulatus humum,</l>
                    <l xml:id="d003l1048" n="95" met="E">Additus et patribus Venetis comes, intima Thracum</l>
                    <l xml:id="d003l1049" n="96" met="E">Viscera temptabunt ulteriusque solum.</l>
                    <l xml:id="d003l1050" n="97" met="E">Oppida victrici vastabunt classe marina</l>
                    <l xml:id="d003l1051" n="98" met="E">Imperium lati qui tenuere maris,</l>
                    <l xml:id="d003l1052" n="99" met="E">Augebuntque novis Veneti iam parta trophaeis</l>
                    <l xml:id="d003l1053" n="100" met="E">Sic valide est terra res et agenda mari.</l>
                    <l xml:id="d003l1054" n="101" met="E">Clarius haud Liber devictis nomen ab Indis</l>
                    <l xml:id="d003l1055" n="102" met="E">Aurea cum peteret sidera nempe tulit,</l>
                    <l xml:id="d003l1056" n="103" met="E">Non ferus Alcides saevae cum monstra novercae</l>
                    <l xml:id="d003l1057" n="104" met="E">Vicerat ambobus quam nova palma dabit.</l>
                    <l xml:id="d003l1058" n="105" met="E">Interea faustis avibus regina petatur</l>
                    <l xml:id="d003l1059" n="106" met="E">Coniugium cupiens regis adire sui.</l>
                    <l xml:id="d003l1060" n="107" met="E">Deinde iter in patriae felicia regna remensum</l>
                    <l xml:id="d003l1061" n="108" met="E">Sit leve, sint votis astra secunda tuis.</l>
                    <lb/>
                </div2>
                <div2 xml:id="003c063" type="carmen">
                    <head>
                        <abbr>63</abbr>
                    </head>
                    <p xml:id="d003l1062" n="tit." met="E">63. queritur Candidam suam fidei datae immemorem | alteri nupsisse, quod cum lenae consilio factum putet, | malum in eam precatur</p>
                    <l xml:id="d003l1063" n="1" met="E">Pierides, vestri casus lugete Bononi:</l>
                    <l xml:id="d003l1064" n="2" met="E">Traditur indigno Candida nupta viro.</l>
                    <l xml:id="d003l1065" n="3" met="E">Illa meam demum fallax spem fecit inanem</l>
                    <l xml:id="d003l1066" n="4" met="E">Et mihi femineis sunt data verba dolis.</l>
                    <l xml:id="d003l1067" n="5" met="E">Illa meos alii donavit perfida crines</l>
                    <l xml:id="d003l1068" n="6" met="E">Quos totiens auro diximus esse pares.</l>
                    <l xml:id="d003l1069" n="7" met="E">Sideribus geminis oculos conferre solebam,</l>
                    <l xml:id="d003l1070" n="8" met="E">En oculos alii tradidit illa meos!</l>
                    <l xml:id="d003l1071" n="9" met="E">Me sine muneribus tantis ergo iste fruetur</l>
                    <l xml:id="d003l1072" n="10" met="E">Et sine dilecta coniuge solus ero.</l>
                    <l xml:id="d003l1073" n="11" met="E">Oscula nectareis igitur feret iste labellis</l>
                    <l xml:id="d003l1074" n="12" met="E">Rapta nec hyblaeis inferiora favis.</l>
                    <l xml:id="d003l1075" n="13" met="E">Rustica Mygdonio connectet brachia collo</l>
                    <l xml:id="d003l1076" n="14" met="E">Felicisque feret gaudia prima tori?</l>
                    <l xml:id="d003l1077" n="15" met="E">Ast ego perpetuas fundam sine fine querelas,</l>
                    <l xml:id="d003l1078" n="16" met="E">Accipient luctus noxque diesque meos.</l>
                    <l xml:id="d003l1079" n="17" met="E">Longa per insomnes ducam suspiria noctes</l>
                    <l xml:id="d003l1080" n="18" met="E">Praedaque erit rabidae nostra puella ferae,</l>
                    <l xml:id="d003l1081" n="19" met="E">Quae totiens nobis sanctam testata Cytheren</l>
                    <l xml:id="d003l1082" n="20" met="E">Pollicita est: "Coniux tu mihi solus eris.</l>
                    <l xml:id="d003l1083" n="21" met="E">Ante canes rabidi lacerent mea viscera, tellus</l>
                    <l xml:id="d003l1084" n="22" met="E">Vulneribus fiat sanguinolenta meis,</l>
                    <l xml:id="d003l1085" n="23" met="E">Dilecti numeris dudum cantata Bononi</l>
                    <l xml:id="d003l1086" n="24" met="E">Candida quam vatis desinat esse sui".</l>
                    <l xml:id="d003l1087" n="25" met="E">Ecce leves rapiunt promissa per aethera venti,</l>
                    <l xml:id="d003l1088" n="26" met="E">Rupit femineam mobilis aura fidem.</l>
                    <l xml:id="d003l1089" n="27" met="E">Quam levis in putri vibratur canna palude</l>
                    <l xml:id="d003l1090" n="28" met="E">Siccaque veloci cedit arista Noto,</l>
                    <l xml:id="d003l1091" n="29" met="E">Et quam populeae ventoso murmure frondes</l>
                    <l xml:id="d003l1092" n="30" met="E">Quamque procellosae diripiuntur aquae,</l>
                    <l xml:id="d003l1093" n="31" met="E">Tam cito solvuntur muliebris foedera linguae</l>
                    <l xml:id="d003l1094" n="32" met="E">Firma nec in sancta permanet ulla fide.</l>
                    <l xml:id="d003l1095" n="33" met="E">Heu mihi, nocturnis quid profuit ire tenebris,</l>
                    <l xml:id="d003l1096" n="34" met="E">Quid caput innumeris exposuisse malis?</l>
                    <l xml:id="d003l1097" n="35" met="E">Quid tolerasse famem ieiuno corpore longam,</l>
                    <l xml:id="d003l1098" n="36" met="E">Astarem clausas dum vigil ante fores?</l>
                    <l xml:id="d003l1099" n="37" met="E">Quid foribus capiti demptas posuisse coronas,</l>
                    <l xml:id="d003l1100" n="38" met="E">Carmen et in media continuisse via?</l>
                    <l xml:id="d003l1101" n="39" met="E">Quotiens timui rabido latrante molosso</l>
                    <l xml:id="d003l1102" n="40" met="E">Latratus causam ne mala nosset anus!</l>
                    <l xml:id="d003l1103" n="41" met="E">O quotiens ausus medios transire per hostis</l>
                    <l xml:id="d003l1104" n="42" met="E">Evasi strictas in mea fata manus!</l>
                    <l xml:id="d003l1105" n="43" met="E">Ibam nocturnis vitam positurus in armis</l>
                    <l xml:id="d003l1106" n="44" met="E">Ut peterem dominae limina surda meae.</l>
                    <l xml:id="d003l1107" n="45" met="E">Audaces iuvat alma Venus, non ulla verebar</l>
                    <l xml:id="d003l1108" n="46" met="E">Vulnera collato cominus ense pati.</l>
                    <l xml:id="d003l1109" n="47" met="E">Si mihi per pluvias fuerat ventosque petenda</l>
                    <l xml:id="d003l1110" n="48" met="E">Candida, non venti, non gravis imber erat.</l>
                    <l xml:id="d003l1111" n="49" met="E">Si Phaethonteis arsisset in ignibus aether</l>
                    <l xml:id="d003l1112" n="50" met="E">Flamma rapax nostrum non tenuisset iter.</l>
                    <l xml:id="d003l1113" n="51" met="E">Deucalionei sprevissem nubila nimbi,</l>
                    <l xml:id="d003l1114" n="52" met="E">Nulla foret coeptam causa morata viam.</l>
                    <l xml:id="d003l1115" n="53" met="E">Gaudia sperabam post tantos quanta labores!</l>
                    <l xml:id="d003l1116" n="54" met="E">Obstitit, heu, votis fors inimica meis.</l>
                    <l xml:id="d003l1117" n="55" met="E">Felix qui potuit nitidos contemnere crines</l>
                    <l xml:id="d003l1118" n="56" met="E">Sensit et aligeri vulnera nulla dei!</l>
                    <l xml:id="d003l1119" n="57" met="E">Illa potest somno longas consumere noctes</l>
                    <l xml:id="d003l1120" n="58" met="E">Atque hilari gratos ducere mente dies.</l>
                    <l xml:id="d003l1121" n="59" met="E">Illum nullus amor longinquos mittit in agros,</l>
                    <l xml:id="d003l1122" n="60" met="E">Nec miserum aestivis solibus ire iubet.</l>
                    <l xml:id="d003l1123" n="61" met="E">His ego liber ero, patiar sed plura, nec ullus</l>
                    <l xml:id="d003l1124" n="62" met="E">In patria iuvenis tristior alter erit.</l>
                    <l xml:id="d003l1125" n="63" met="E">Conquerar insano primae vix nota iuventae</l>
                    <l xml:id="d003l1126" n="64" met="E">Tempora veloci praeteriisse pede.</l>
                    <l xml:id="d003l1127" n="65" met="E">At cum sacrilegae repetam periuria linguae</l>
                    <l xml:id="d003l1128" n="66" met="E">Et velut inviso nupserit illa proco,</l>
                    <l xml:id="d003l1129" n="67" met="E">Femineas dicam victuro carmine fraudes</l>
                    <l xml:id="d003l1130" n="68" met="E">Et mala quae caeco raptus amore tuli.</l>
                    <l xml:id="d003l1131" n="69" met="E">Interdum Musis illam coluisse pigebit</l>
                    <l xml:id="d003l1132" n="70" met="E">Atque auro croceas praeposuisse comas,</l>
                    <l xml:id="d003l1133" n="71" met="E">Sithoniis similes nivibus dixisse lacertos</l>
                    <l xml:id="d003l1134" n="72" met="E">Labraque Paestanis aequiperasse rosis.</l>
                    <l xml:id="d003l1135" n="73" met="E">Sed neque paeniteat faciem laudasse superbam</l>
                    <l xml:id="d003l1136" n="74" met="E">Itala cui nunquam protulit ora parem.</l>
                    <l xml:id="d003l1137" n="75" met="E">Sola mihi sagae nocuerunt verba malignae,</l>
                    <l xml:id="d003l1138" n="76" met="E">Ingenium praestans virginis ante fuit.</l>
                    <l xml:id="d003l1139" n="77" met="E">Illa nephas tantum nunquam fecisset at, heheu,</l>
                    <l xml:id="d003l1140" n="78" met="E">Assidua movit callida lena prece.</l>
                    <l xml:id="d003l1141" n="79" met="E">Lena, precor, meritas tanto pro crimine poenas</l>
                    <l xml:id="d003l1142" n="80" met="E">Impia des rabidis dilanandia feris.</l>
                    <l xml:id="d003l1143" n="81" met="E">Tristibus at demum ponenda est meta querelis,</l>
                    <l xml:id="d003l1144" n="82" met="E">Iactura haec aequa mente ferenda tibi est,</l>
                    <l xml:id="d003l1145" n="83" met="E">Iamque suam fessae metam tetigere quadrigae</l>
                    <l xml:id="d003l1146" n="84" met="E">Estque fatigatum ponere tempus equum.</l>
                    <lb/>
                </div2>
                <div2 xml:id="003c064" type="carmen" met="D">
                    <head>
                        <abbr>64</abbr>
                    </head>
                    <p xml:id="d003l1147" n="tit." met="E">64. libelli editio</p>
                    <l xml:id="d003l1148" n="1" met="E">Castigantis adhuc impatiens morae</l>
                    <l xml:id="d003l1149" n="2" met="E">Gressu quo properas praecipiti, liber?</l>
                    <l xml:id="d003l1150" n="3" met="E">Accensus stimulis et face gloriae</l>
                    <l xml:id="d003l1151" n="4" met="E">Dum privata tenes scrinia quae latet</l>
                    <l xml:id="d003l1152" n="5" met="E">Festinae acceleras nun quid iter fugae?</l>
                    <l xml:id="d003l1153" n="6" met="E">Nimirum haec animos decipit improbos,</l>
                    <l xml:id="d003l1154" n="7" met="E">Metiturque nihil quam libet arduum.</l>
                    <l xml:id="d003l1155" n="8" met="E">Ductores animae nil memores suae</l>
                    <l xml:id="d003l1156" n="9" met="E">Fervens haec acies in medias agit.</l>
                    <l xml:id="d003l1157" n="10" met="E">Audaces eadem per freta navitas</l>
                    <l xml:id="d003l1158" n="11" met="E">Iunctos impavido misit Iasoni,</l>
                    <l xml:id="d003l1159" n="12" met="E">Virtus aequoreas temneret ut minas.</l>
                    <l xml:id="d003l1160" n="13" met="E">I felix: veniam iam tibi do, liber.</l>
                    <lb/>
                </div2>
                <div2 xml:id="003c065" type="carmen">
                    <head>
                        <abbr>65</abbr>
                    </head>
                    <p xml:id="d003l1161" n="tit." met="E">65. excusatio ad lectorem</p>
                    <l xml:id="d003l1162" n="1" met="E">Si quid in his fuerit, lector, iuvenile libellis</l>
                    <l xml:id="d003l1163" n="2" met="E">Aetatem censor, disce: benignus eris.</l>
                    <l xml:id="d003l1164" n="3" met="E">Quattuor impleram primae vix lustra iuventae</l>
                    <l xml:id="d003l1165" n="4" met="E">Mollia cum populo scripta legenda dedi.</l>
                    <l xml:id="d003l1166" n="5" met="E">Magna sed ausurum duri fregere labores</l>
                    <l xml:id="d003l1167" n="6" met="E">Ne canerem paribus Martia gesta modis,</l>
                    <l xml:id="d003l1168" n="7" met="E">Attila neu Venetas per me deductus in oras</l>
                    <l xml:id="d003l1169" n="8" met="E">Caedibus et flammis obvia cuncta daret.</l>
                    <l xml:id="d003l1170" n="9" met="E">Ilias haec nostra est Aeneis Achilleis atque</l>
                    <l xml:id="d003l1171" n="10" met="E">Thebais! Hanc metam nostra gloria tulit.</l>
                </div2>
            </div1>
        </body>
    </text>
</TEI>
