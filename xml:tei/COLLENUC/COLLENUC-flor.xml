<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="COLLENUC-flor">
                    <title>Florentia</title>
                    <title type="short">Florentia</title>
                    <abbr>Flor.</abbr>
                    <bibl>A. Saviotti, 1929</bibl>
                </title>
                <author xml:id="COLLENUC" n="184.000">
                    <name>Collenuccio, Pandolfo</name>
                    <date>Pesaro, 1444 - 1504</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Pandolfo Collenuccio</persName>
                    <abbr>COLLEN.</abbr>
                </author>
                <respStmt>
                    <resp>Reference basis text</resp>
                    <name>A. Saviotti, 1929</name>
                </respStmt>
            </titleStmt>
            <extent>
                <measure unit="words" quantity="2155">2155</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Saviotti, 1929</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Michela Naccari</bibl>
                </head>
                <p xml:id="d001l1" n="0|1">PANDULPHI COLLENUCII PISAURENSIS IN PRAETURA SUA | PANEGYRICA SILVA AD FLORENTINAE URBIS NOVEMVIROS | SUMMUM INEUNTES MAGISTRATUM. TITULUS: FLORENTIA</p>
                <lb/>
                <l xml:id="d001l2" n="1">Concilio demissa deum, Iovis inclita proles,</l>
                <l xml:id="d001l3" n="2">Candida, laeta, pio mundum si conspicis ore,</l>
                <l xml:id="d001l4" n="3">Pone indignantes animos saeclique prioris,</l>
                <l xml:id="d001l5" n="4">Impia quo Superos tristi gens orta metallo</l>
                <l xml:id="d001l6" n="5">Exegit terris, tranquillae nescia vitae,</l>
                <l xml:id="d001l7" n="6">Immemor, huc oro properans, Astrea, relictam</l>
                <l xml:id="d001l8" n="7">Rursus honoratis tellurem invise kalendis.</l>
                <l xml:id="d001l9" n="8">Et qua dictaei quondam penetralia regis</l>
                <l xml:id="d001l10" n="9">Spartanique ducis spectasti limina fronte:</l>
                <l xml:id="d001l11" n="10">Vel qua martigenas affata es voce Quirites,</l>
                <l xml:id="d001l12" n="11">Cum regeret tenui pauper se curia censu,</l>
                <l xml:id="d001l13" n="12">Grandaevumque patrem, geminas cui tempora flammas</l>
                <l xml:id="d001l14" n="13">Cana vomunt geminisque micant data iura tabellis;</l>
                <l xml:id="d001l15" n="14">Taiis adorato veniens, Astrea, Tonante,</l>
                <l xml:id="d001l16" n="15">Tyrrhenos proceres, florentem, diva, senatum</l>
                <l xml:id="d001l17" n="16">Alloquere, et sacro deductum vertice carmen</l>
                <l xml:id="d001l18" n="17">Incipe formosaeque animis inlabere gentis.</l>
                <l xml:id="d001l19" n="18">Salve magnorum, salve urbs non credita fatis,</l>
                <l xml:id="d001l20" n="19">Cura deum salve Ausoniae decus unica terrae!</l>
                <l xml:id="d001l21" n="20">Salve iterum felix populus lateque per omnes</l>
                <l xml:id="d001l22" n="21">Diffusum nomen terras longeque beatum!</l>
                <l xml:id="d001l23" n="22">Sis memor, o mea gens, ut prima ab origine totam</l>
                <l xml:id="d001l24" n="23">Te repetam, genus ac proavos nomenque locumque:</l>
                <l xml:id="d001l25" n="24">Sis memor et laeto mea pectore concipe dicta;</l>
                <l xml:id="d001l26" n="25">Ut concessa deum tibi munere dona revolvens,</l>
                <l xml:id="d001l27" n="26">Intellecta colas atque intellecta reserves.</l>
                <l xml:id="d001l28" n="27">Stat qua nimboso iuga surrigit aspera dorso,</l>
                <l xml:id="d001l29" n="28">Aequatis geminum spatiis praetentus ad aequor,</l>
                <l xml:id="d001l30" n="29">Fagiferis ingens de rupibus Apenninus,</l>
                <l xml:id="d001l31" n="30">Immanis cautes nudataque frondibus ipso</l>
                <l xml:id="d001l32" n="31">Celsior assurgit moles. Super arduus extat</l>
                <l xml:id="d001l33" n="32">Contemptor Boreae scopulus; sed primus opaca</l>
                <l xml:id="d001l34" n="33">Nube tegens frontem, venturos nuntiat imbres</l>
                <l xml:id="d001l35" n="34">Uvidus et Tuscos medius despectat et Umbros.</l>
                <l xml:id="d001l36" n="35">Cotylus huic nomen dederat memorabile pastor,</l>
                <l xml:id="d001l37" n="36">Cotylus in cautem versus, quod numina primus</l>
                <l xml:id="d001l38" n="37">Ex Italis bello tentarit saeva gigantum.</l>
                <l xml:id="d001l39" n="38">Huic coniunx geminos non segnis Etruria natos</l>
                <l xml:id="d001l40" n="39">Edidit; assumpsit sacrum prior Albula nomen,</l>
                <l xml:id="d001l41" n="40">Alter aquae indicium placidae sibi deligit Arnus.</l>
                <l xml:id="d001l42" n="41">Tum senior, longi fatorum praescius aevi,</l>
                <l xml:id="d001l43" n="42">Apenninicolas inter dux ordine faunos,</l>
                <l xml:id="d001l44" n="43">Colle videns summo fratres diversa petentes,</l>
                <l xml:id="d001l45" n="44">Terque quaterque manu sordentia vellera mulsit,</l>
                <l xml:id="d001l46" n="45">Piniferis nutans setis manibusque notatis:</l>
                <l xml:id="d001l47" n="46">-Ille- inquit -Tanaim quondam Nilumque Tagumque</l>
                <l xml:id="d001l48" n="47">Obruet et nigro victor dominabitur Indo:</l>
                <l xml:id="d001l49" n="48">Huic autem bis sex concedent iura sorores,</l>
                <l xml:id="d001l50" n="49">Unus bisseno pulcher gaudebit honore.</l>
                <l xml:id="d001l51" n="50">Verum illum luxu longe lateque vagantem</l>
                <l xml:id="d001l52" n="51">Fata prement; ast hic faciles moderatus habenas,</l>
                <l xml:id="d001l53" n="52">Incrementa diu stabili sub lege tenebit. -</l>
                <l xml:id="d001l54" n="53">Dixit, et in praeceps summaque crepidinis ora</l>
                <l xml:id="d001l55" n="54">Corripuit saltum: mox fronte incussa bicorni</l>
                <l xml:id="d001l56" n="55">Saxa petens, medium resilit festinus in amnem</l>
                <l xml:id="d001l57" n="56">Iam sacrum et latos Arnum diduxit in orbes.</l>
                <l xml:id="d001l58" n="57">Ex illo ille Umbros Lavinaque proluit arva:</l>
                <l xml:id="d001l59" n="58">Hunc gremio mater suscepit Etruria dulci.</l>
                <l xml:id="d001l60" n="59">Ergo Arnum indigenae satyri, lasciva iuventus,</l>
                <l xml:id="d001l61" n="60">Naiadumque chori per saxa incisa, per urbes,</l>
                <l xml:id="d001l62" n="61">Obicibus ruptis, sinuoso vortice ductum,</l>
                <l xml:id="d001l63" n="62">Caeruleis miscent tyrrhenae Tethyos ulnis.</l>
                <l xml:id="d001l64" n="63">Tum primum veteris laeva reverentius arces</l>
                <l xml:id="d001l65" n="64">Arreti cessere procul dextraque recessit</l>
                <l xml:id="d001l66" n="65">Fesula, tum bifidae panderunt moenia Pisae.</l>
                <l xml:id="d001l67" n="66">Nais erat tuscas inter rarissima nymphas,</l>
                <l xml:id="d001l68" n="67">Sive animum corpusve notes, et robur et annos</l>
                <l xml:id="d001l69" n="68">Et faciem, qua vel possit Cytherea moveri</l>
                <l xml:id="d001l70" n="69">Ipsa puerque suus in se convertere tentet</l>
                <l xml:id="d001l71" n="70">Spicula et a propriis victus candescere flammis.</l>
                <l xml:id="d001l72" n="71">Huic horti, silvae, campi, iuga, gramina, fontes,</l>
                <l xml:id="d001l73" n="72">Chors et apes, cultusque gregis, piscosa placebant</l>
                <l xml:id="d001l74" n="73">Flumina, sollicitis quicquid procul urbibus esset.</l>
                <l xml:id="d001l75" n="74">Venatu ante alias Musisque decora petebat,</l>
                <l xml:id="d001l76" n="75">Retibus, amento, laqueis, cornu, cane, visco,</l>
                <l xml:id="d001l77" n="76">Carminibus, crotalis, fidibus, pede, pollice, cannis.</l>
                <l xml:id="d001l78" n="77">Marte illam indigenae memorant et Ianthide nympha</l>
                <l xml:id="d001l79" n="78">Progenitam: pater altori commiserat Arno</l>
                <l xml:id="d001l80" n="79">Virtuti formaeque diu par tradere nomen.</l>
                <l xml:id="d001l81" n="80">Quaesitum quas fata vices, quos numina casus</l>
                <l xml:id="d001l82" n="81">Monstrarent faustaeque darent simul omina vocis,</l>
                <l xml:id="d001l83" n="82">Convenere omnes sacrata in valle vocati,</l>
                <l xml:id="d001l84" n="83">Vicinae Oreades et rustica turba deorum;</l>
                <l xml:id="d001l85" n="84">Umbro senex rapidusque Bisens modicaeque vetustus</l>
                <l xml:id="d001l86" n="85">Munio cultor aquae nec pastorale canentis;</l>
                <l xml:id="d001l87" n="86">Convenere dei tandem Pan, Mars, Venus, Hermes.</l>
                <l xml:id="d001l88" n="87">Hi prensam tenuere manu laetisque vocarunt</l>
                <l xml:id="d001l89" n="88">Auspiciis, tum Pan sima sic nare locutus:</l>
                <l xml:id="d001l90" n="89">- Florenti de matre feres, Florentia, nomen:</l>
                <l xml:id="d001l91" n="90">Gradivus ferrum genitor dabit, arma animosque,</l>
                <l xml:id="d001l92" n="91">Imperium in victas urbes populosque rebelles.</l>
                <l xml:id="d001l93" n="92">Nulla unquam tam saeva in te gens induet arma,</l>
                <l xml:id="d001l94" n="93">Victa iugum ut subeas libertatemque relinquas.</l>
                <l xml:id="d001l95" n="94">Tum pacem formaeque decus tranquillaque vitae</l>
                <l xml:id="d001l96" n="95">Otia, lascivos saltus et amoena vireta</l>
                <l xml:id="d001l97" n="96">Florentis patriae genetrix Aeneia donat,</l>
                <l xml:id="d001l98" n="97">Atque illud, quo nulla tulit felicius aetas,</l>
                <l xml:id="d001l99" n="98">Ingenium sublime, sagax et acumina linguae:</l>
                <l xml:id="d001l100" n="99">Convectas et opes mirasque gentibus artes</l>
                <l xml:id="d001l101" n="100">Spectandas variis Cylleni munere sumes. -</l>
                <l xml:id="d001l102" n="101">Talia veridico memorant Pana ore locutum:</l>
                <l xml:id="d001l103" n="102">Assensisse deos secretaque verba precatos</l>
                <l xml:id="d001l104" n="103">Eventu signasse locum plausumque dedisse.</l>
                <l xml:id="d001l105" n="104">Tum subito ferrata manus, romana propago,</l>
                <l xml:id="d001l106" n="105">Et consanguinei Tiberino a flumine fratres,</l>
                <l xml:id="d001l107" n="106">Ecce salebrosi ripas compleverat Arni.</l>
                <l xml:id="d001l108" n="107">Insiluere viri campis omnisque repente</l>
                <l xml:id="d001l109" n="108">Planities rigido visa est fulgere metallo,</l>
                <l xml:id="d001l110" n="109">Quales nubiferis quondam spirantibus austris,</l>
                <l xml:id="d001l111" n="110">Punica mordaces exurunt prata locustae.</l>
                <l xml:id="d001l112" n="111">It clamor fremitusque viris permixtus equorum,</l>
                <l xml:id="d001l113" n="112">Tyrrhenus clangor tormentorumque furores,</l>
                <l xml:id="d001l114" n="113">Horrisono circum montes vallesque fragore.</l>
                <l xml:id="d001l115" n="114">Tollitur in caelum plena Florentia voce,</l>
                <l xml:id="d001l116" n="115">Stentorium resonans Florentia: creditur Arnus</l>
                <l xml:id="d001l117" n="116">Tum primum tenuisse moras siccataque vastis</l>
                <l xml:id="d001l118" n="117">Pontibus et valido data sunt fundamina muro.</l>
                <l xml:id="d001l119" n="118">Intonuere procul festis clamoribus Alpes</l>
                <l xml:id="d001l120" n="119">Attonitusque Ligur portuque superba Selene:</l>
                <l xml:id="d001l121" n="120">Audiit et saxo Cyrnos male culta maligno</l>
                <l xml:id="d001l122" n="121">Sardoique sinus ferrique opulenta metallis</l>
                <l xml:id="d001l123" n="122">Ilva et dumoso squalens Capraria dorso.</l>
                <l xml:id="d001l124" n="123">Tum primum novus e tumidis caput extulit undis</l>
                <l xml:id="d001l125" n="124">Aerius Gorgon sinuosoque adstitit Arno;</l>
                <l xml:id="d001l126" n="125">Parte alia, propriis summotae sedibus urbes,</l>
                <l xml:id="d001l127" n="126">Sacra coronantes florentis moenia divae,</l>
                <l xml:id="d001l128" n="127">Convenere, iugum pariter legesque paratae</l>
                <l xml:id="d001l129" n="128">Suscipere et ritus congestaque dona referre.</l>
                <l xml:id="d001l130" n="129">Prima igitur supplex vicino Fesula colle</l>
                <l xml:id="d001l131" n="130">Descendens, docuit victas parere sorores;</l>
                <l xml:id="d001l132" n="131">Arretique minax quondam populosa iuventus</l>
                <l xml:id="d001l133" n="132">Et male contentus ripis, quas subluit, Umbro;</l>
                <l xml:id="d001l134" n="133">Hinc tuscis Cortona caput cum gentibus olim.</l>
                <l xml:id="d001l135" n="134">Non aequo dux ingrueret certamine poenus,</l>
                <l xml:id="d001l136" n="135">Quin etiam Alpheae murosque et cara dederunt,</l>
                <l xml:id="d001l137" n="136">Expertae ultores divos, navalia Pisae:</l>
                <l xml:id="d001l138" n="137">Altaque submisso posuerunt vertice colla</l>
                <l xml:id="d001l139" n="138">Subque iugum venere metalliferae Volaterrae.</l>
                <l xml:id="d001l140" n="139">Denique in hanc urbem simul ornamenta, vel aequis</l>
                <l xml:id="d001l141" n="140">Foederibus pactas vires vel iura tulerunt</l>
                <l xml:id="d001l142" n="141">Quaecumque ante senex construxerat oppida Tarchon.</l>
                <l xml:id="d001l143" n="142">Interea quotiens frustra tentata malignus</l>
                <l xml:id="d001l144" n="143">Anguiger Insubrumque manus per bella coegit</l>
                <l xml:id="d001l145" n="144">Iam desperato contendere Martis honore!</l>
                <l xml:id="d001l146" n="145">Parthenopem referam regumque insignia castra</l>
                <l xml:id="d001l147" n="146">Vicinas iunxisse acies flammisque petitos</l>
                <l xml:id="d001l148" n="147">Municipes atque iniusto rapta oppida bello,</l>
                <l xml:id="d001l149" n="148">Ut pene admotum muris expaverit hostem?</l>
                <l xml:id="d001l150" n="149">Finitimos taceam populos quaeque improba vanus</l>
                <l xml:id="d001l151" n="150">Arma Ligur movit, pariter pariterque repulsus,</l>
                <l xml:id="d001l152" n="151">Captivas acies captivaque castra ducemque</l>
                <l xml:id="d001l153" n="152">Captivum et pugna victas amiserit urbes?</l>
                <l xml:id="d001l154" n="153">Saepe illam petiere doli turpisque nefando</l>
                <l xml:id="d001l155" n="154">Bellipotens astu fraus imperiosior armis,</l>
                <l xml:id="d001l156" n="155">Et centena metu molimina concita vano:</l>
                <l xml:id="d001l157" n="156">Gradivus contra genitor, Vulcania coniunx</l>
                <l xml:id="d001l158" n="157">Tela ferunt, hostemque fugat Tegeaticus ales</l>
                <l xml:id="d001l159" n="158">Dispergitque dolos, aperit periuria et ipsum</l>
                <l xml:id="d001l160" n="159">Lumine centeno maculosum dissipat Argum.</l>
                <l xml:id="d001l161" n="160">Talibus auspiciis tantaque ab origine celsum</l>
                <l xml:id="d001l162" n="161">Fortunata caput caelo, Florentia, tollis:</l>
                <l xml:id="d001l163" n="162">Et miranda capis tanto incrementa favore</l>
                <l xml:id="d001l164" n="163">Caelicolum, pulchro illustrans cognomine pulchram</l>
                <l xml:id="d001l165" n="164">Italiam, et placida victrix regis omnia pace.</l>
                <l xml:id="d001l166" n="165">Hinc tibi magnifico surgunt operosa decore</l>
                <l xml:id="d001l167" n="166">Templa deum sacraeque altis pro molibus aedes;</l>
                <l xml:id="d001l168" n="167">Hinc tibi regifico constructa palatia luxu;</l>
                <l xml:id="d001l169" n="168">Hinc etiam magni regis fundata labore</l>
                <l xml:id="d001l170" n="169">Moenia constrataeque viae pontesque superbi.</l>
                <l xml:id="d001l171" n="170">Quid tibi mite solum referam, quae dona beatis</l>
                <l xml:id="d001l172" n="171">Concessit natura locis, undasve salubres,</l>
                <l xml:id="d001l173" n="172">Frugiferas segetes vel quae indulgentia caeli?</l>
                <l xml:id="d001l174" n="173">Pomiferos colles, nulla et non parte feraces,</l>
                <l xml:id="d001l175" n="174">Saxosam assiduo terram versante colono,</l>
                <l xml:id="d001l176" n="175">An constructa manu laxis praetoria tectis</l>
                <l xml:id="d001l177" n="176">Oppida, turritos colles et splendida multo</l>
                <l xml:id="d001l178" n="177">Culmine rura canam? quae celsi vertice saxi</l>
                <l xml:id="d001l179" n="178">Prospiciens aliquis peregrini nominis hospes,</l>
                <l xml:id="d001l180" n="179">Assyrii putet esse procul tentoria regis:</l>
                <l xml:id="d001l181" n="180">Stellatumve solum sparsasve per aequora circum</l>
                <l xml:id="d001l182" n="181">Cycladas aut parvis gemmata sub urbibus arva.</l>
                <l xml:id="d001l183" n="182">At quantis memorem fecundam civibus urbem,</l>
                <l xml:id="d001l184" n="183">Quos opibus, quos ingeniis mirere, virosque</l>
                <l xml:id="d001l185" n="184">Consiliis animisque graves, qui publica tractent</l>
                <l xml:id="d001l186" n="185">Sollicitoque agitent populi simul otia cultu!</l>
                <l xml:id="d001l187" n="186">Hic tibi consurgit docti facunda iuventus</l>
                <l xml:id="d001l188" n="187">Eloquii cultrix, hic consultissima iuris</l>
                <l xml:id="d001l189" n="188">Turba, foro gaudens et iusti noscere certum</l>
                <l xml:id="d001l190" n="189">Docta modum et dubios legum dissolvere nodos.</l>
                <l xml:id="d001l191" n="190">Sunt et qui causas rerum mundique recessus</l>
                <l xml:id="d001l192" n="191">Explorent caelique vias atque abdita tentent</l>
                <l xml:id="d001l193" n="192">Inconcessa oculis hominum, queis personat alto</l>
                <l xml:id="d001l194" n="193">Plurimus ore Platon et acutus mentis alumnus.</l>
                <l xml:id="d001l195" n="194">His adde innumeras artes, quibus altus Apollo</l>
                <l xml:id="d001l196" n="195">Praesidet et largo concedit munere Pallas,</l>
                <l xml:id="d001l197" n="196">Feta bonis, quae longinquis de gentibus usque</l>
                <l xml:id="d001l198" n="197">Vel spectanda homini vel convectanda petuntur.</l>
                <l xml:id="d001l199" n="198">Vosne, mei taceam vates? tantoque deorum</l>
                <l xml:id="d001l200" n="199">Concilio dulces Musas meminisse pigebit?</l>
                <l xml:id="d001l201" n="200">Quaenam, quae latiis usquam regionibus urbes</l>
                <l xml:id="d001l202" n="201">Felici tam sorte datae, tam sidere dextro?</l>
                <l xml:id="d001l203" n="202">Huc mihi Cyrrhaei nemoris translata videntur</l>
                <l xml:id="d001l204" n="203">Laureta et centum cantatae vatibus undae,</l>
                <l xml:id="d001l205" n="204">Huc Smyrnae Mantusque animas, huc denique et ipsum</l>
                <l xml:id="d001l206" n="205">Aonium migrasse chorum; nec Romula tellus</l>
                <l xml:id="d001l207" n="206">Cecropiive lares maius promittere possent.</l>
                <l xml:id="d001l208" n="207">Permixti Ausoniis Graii doctumque videri</l>
                <l xml:id="d001l209" n="208">Mortali quodcumque ponunt, tu sola recondis.</l>
                <l xml:id="d001l210" n="209">Non mihi si linguis totidem, si voce novena</l>
                <l xml:id="d001l211" n="210">Ora sonent numerosque deae carmenque ministrent,</l>
                <l xml:id="d001l212" n="211">O multum dilecta diis Florentia, voto</l>
                <l xml:id="d001l213" n="212">Sufficiam plenove canam tua munera cantu.</l>
                <l xml:id="d001l214" n="213">En tibi pervigili custodem luce draconem;</l>
                <l xml:id="d001l215" n="214">Aureaque Hesperidum miratos mala poetas</l>
                <l xml:id="d001l216" n="215">Fabula Cyrrhaeique docet sub rupibus antri</l>
                <l xml:id="d001l217" n="216">Anguigeros tripodas et laurum fata canentem:</l>
                <l xml:id="d001l218" n="217">Vana quidem dictu, sed si modo vera fateris,</l>
                <l xml:id="d001l219" n="218">Nec te mendaci capiunt figmenta lepore.</l>
                <l xml:id="d001l220" n="219">Tu medio geris ipsa sinu veroque potiris</l>
                <l xml:id="d001l221" n="220">Germine, tu Laurum totis complecteris ulnis</l>
                <l xml:id="d001l222" n="221">Praesignem et fati vertentem stamina Laurum.</l>
                <l xml:id="d001l223" n="222">Adspice ut aurato fulgent gestamine mala,</l>
                <l xml:id="d001l224" n="223">Suffectura urbis opibus laetumque rubenti</l>
                <l xml:id="d001l225" n="224">Aurea perpetuo vivit tibi bractea pomo.</l>
                <l xml:id="d001l226" n="225">Ipsa autem nullis unquam cessura procellis</l>
                <l xml:id="d001l227" n="226">Stat Laurus fixisque alte radicibus, alte</l>
                <l xml:id="d001l228" n="227">Inconcussa manens sublimi vertice supra est,</l>
                <l xml:id="d001l229" n="228">Et gravida arcani et causarum praescia Laurus.</l>
                <l xml:id="d001l230" n="229">Hic tibi non vanae suspendunt omina sortis,</l>
                <l xml:id="d001l231" n="230">Nec dubio responsa animos sermone fatigant</l>
                <l xml:id="d001l232" n="231">Nec fallax corrupta dabit tibi Pythia carmen;</l>
                <l xml:id="d001l233" n="232">Sed quae venturi casus oracula, certis</l>
                <l xml:id="d001l234" n="233">Designata modis, praesago nuntiet ore,</l>
                <l xml:id="d001l235" n="234">Quaeque minas trepidae sortis, prudentior astris,</l>
                <l xml:id="d001l236" n="235">In melius iusto semper moderamine vertat.</l>
                <l xml:id="d001l237" n="236">Vive diu, Laurus, patriae tutela beatae,</l>
                <l xml:id="d001l238" n="237">Sacra Iovi, Phoebo, Genio, gratissima Musis!</l>
                <l xml:id="d001l239" n="238">At tu solve animum, mea gens: dissolvite curas.</l>
                <l xml:id="d001l240" n="239">Exaustos quondam, gens fortunata, labores</l>
                <l xml:id="d001l241" n="240">Dele animo indulgeque bonis animosa paratis.</l>
                <l xml:id="d001l242" n="241">Vos ergo, quibus est patriae data cura regendae,</l>
                <l xml:id="d001l243" n="242">O proceres, vestrique simul data iura senatus,</l>
                <l xml:id="d001l244" n="243">Vos, inquam, appello proceres, meminisse decebit</l>
                <l xml:id="d001l245" n="244">Esse deos: nec tantam urbem sine numine divum</l>
                <l xml:id="d001l246" n="245">Nec sine mente regi, civemque ad iura vocatum</l>
                <l xml:id="d001l247" n="246">Imperii mortalem ultra se attollere quantum</l>
                <l xml:id="d001l248" n="247">Mortali praestant superi, tantoque futurum</l>
                <l xml:id="d001l249" n="248">Rectorem magis imperio sceptrisque verendum,</l>
                <l xml:id="d001l250" n="249">Quanto animis maiora movens, extendere famam</l>
                <l xml:id="d001l251" n="250">Tentarit factis propiusque accedere divos.</l>
                <l xml:id="d001l252" n="251">Nulla autem tantae virtus magis aemula laudi,</l>
                <l xml:id="d001l253" n="252">Quam per quam esse Deum summum solumque fatemur.</l>
                <l xml:id="d001l254" n="253">Sponte sua mundi genitor nullisque coactus</l>
                <l xml:id="d001l255" n="254">Imperiis, nulla motus prece, nullius unquam</l>
                <l xml:id="d001l256" n="255">Indigus, at sola simplex bonitate, paternum</l>
                <l xml:id="d001l257" n="256">Implet opus largaque manu, discrimine nullo,</l>
                <l xml:id="d001l258" n="257">Partitur bona cuncta Deus lateque ministrat.</l>
                <l xml:id="d001l259" n="258">Tum geminas, quas ante poli rerumque figuram,</l>
                <l xml:id="d001l260" n="259">Ante aevum, solis semper stellanti sorores</l>
                <l xml:id="d001l261" n="260">Hinc atque hinc secum pariter considere iussit,</l>
                <l xml:id="d001l262" n="261">Esse duces operum et mortalia volvere mandat.</l>
                <l xml:id="d001l263" n="262">Laeva igitur laeto fulget Clementia vultu,</l>
                <l xml:id="d001l264" n="263">Atque iterum repetens vasti primordia mundi,</l>
                <l xml:id="d001l265" n="264">Terrenos artus conclusaque carcere caeco</l>
                <l xml:id="d001l266" n="265">Semina commemorans, naturae in limine primo</l>
                <l xml:id="d001l267" n="266">Cognatam inscitiam diraeque cupidinis iras</l>
                <l xml:id="d001l268" n="267">Increpat, humanam sortem culpasque nocentum</l>
                <l xml:id="d001l269" n="268">Diluit: illa Iovis iusto indignantia mulcet</l>
                <l xml:id="d001l270" n="269">Fulmina iudicio atque ultores sustinet ignes.</l>
                <l xml:id="d001l271" n="270">Parte alia, quam vos latio cognomine fertis</l>
                <l xml:id="d001l272" n="271">Iustitiam, niveae radiat velamine pallae,</l>
                <l xml:id="d001l273" n="272">Ferrea iura gerens et sacro fulminat ense.</l>
                <l xml:id="d001l274" n="273">Virgineo insignis cultu sanctoque pudore</l>
                <l xml:id="d001l275" n="274">Terribilis, iussu mundum discriminat aequo;</l>
                <l xml:id="d001l276" n="275">Et memores ortus proprii rursum ingerit astris,</l>
                <l xml:id="d001l277" n="276">Degeneres animas Stygio despondet Averno.</l>
                <l xml:id="d001l278" n="277">Haec vobis exempla patent: Clementia mixtum</l>
                <l xml:id="d001l279" n="278">Iustitiae moderetur opus, tum conscia penset</l>
                <l xml:id="d001l280" n="279">Mens sibi, factorum testes assistere divos.</l>
                <l xml:id="d001l281" n="280">Sed quoniam, medii quae sit, dignoscere metam</l>
                <l xml:id="d001l282" n="281">Haud promptum est altique acies simul abdita veri,</l>
                <l xml:id="d001l283" n="282">Consiliis fundata patrum descriptaque fixo</l>
                <l xml:id="d001l284" n="283">Foedere, quae vetitum doceant permissaque monstrent</l>
                <l xml:id="d001l285" n="284">Iura, pios ritus sanctasque ex ordine leges</l>
                <l xml:id="d001l286" n="285">Servate. Illae urbis animus, mens certa senatus,</l>
                <l xml:id="d001l287" n="286">Illae urbis nervi: et civilia vincula nectunt.</l>
                <l xml:id="d001l288" n="287">Hae vobis (nam surda quidem sunt scripta) reposto</l>
                <l xml:id="d001l289" n="288">Arbitrio placeant: quantum licet inde petentes,</l>
                <l xml:id="d001l290" n="289">Imperturbata, proceres, decernite mente,</l>
                <l xml:id="d001l291" n="290">Iudicio non ante dato, quam dixit uterque.</l>
                <l xml:id="d001l292" n="291">Verum illud longe optandum praeque omnibus unum</l>
                <l xml:id="d001l293" n="292">Commemorare libet, cives, iterumque monere.</l>
                <l xml:id="d001l294" n="293">Vos, patrio de more, animi sententia quae sit,</l>
                <l xml:id="d001l295" n="294">Fruge data samia, tacitis depromitis urnis:</l>
                <l xml:id="d001l296" n="295">Sed meminisse decet, penso libranda tenore</l>
                <l xml:id="d001l297" n="296">Iussa diu; neque enim numero, sed pendere constant.</l>
                <l xml:id="d001l298" n="297">Tum bicolor cum lecta manu faba sumitur, illa</l>
                <l xml:id="d001l299" n="298">Indicium factura animi, non vile legumen!</l>
                <l xml:id="d001l300" n="299">Semineque in tenui parvum consistere pondus</l>
                <l xml:id="d001l301" n="300">Credite? Sunt illic tristis momenta repulsae,</l>
                <l xml:id="d001l302" n="301">Iura necis vitaeque simul: stat numen et illic</l>
                <l xml:id="d001l303" n="302">Mens. Latet (incertae per certa pericula vires)</l>
                <l xml:id="d001l304" n="303">Fas, iustum et dubio rerum discrimina grano.</l>
                <l xml:id="d001l305" n="304">Non alia celsi cultor ratione crotonis</l>
                <l xml:id="d001l306" n="305">Cognatas damnasse fabas iam creditus, illud</l>
                <l xml:id="d001l307" n="306">Saepe monens caecas sortes et semper iniquum</l>
                <l xml:id="d001l308" n="307">Censeri vires aequas sub dispari sensu.</l>
                <l xml:id="d001l309" n="308">Haec mensura igitur stabili sub robore legum</l>
                <l xml:id="d001l310" n="309">Firmetur, cives. Suffragia iusta ferantur</l>
                <l xml:id="d001l311" n="310">Consilio fundata gravi scitisque verendis;</l>
                <l xml:id="d001l312" n="311">Sordidaque abscedant aegrae contagia mentis.</l>
                <l xml:id="d001l313" n="312">Artibus his igitur talique sub ordine constat</l>
                <l xml:id="d001l314" n="313">Maiestas patriaeque decor, victoria, laudes,</l>
                <l xml:id="d001l315" n="314">Et tranquilla quies et rerum copia et urbem</l>
                <l xml:id="d001l316" n="315">Quae fundant, augent, servant faciuntque beatam.</l>
                <l xml:id="d001l317" n="316">Hanc olim senior Nilus priscique Pelasgi,</l>
                <l xml:id="d001l318" n="317">Hanc Latium tenuere viam veteresque secuti</l>
                <l xml:id="d001l319" n="318">Romulidae antiquusque Lacon atque attica pubes,</l>
                <l xml:id="d001l320" n="319">Et fortunatae pulchris sub legibus urbes.</l>
                <l xml:id="d001l321" n="320">Hoc iter emensi, melioris nomina saecli,</l>
                <l xml:id="d001l322" n="321">Magnanimi heroes, et legum scita secuti,</l>
                <l xml:id="d001l323" n="322">Invenere viam, qua se regione locarent</l>
                <l xml:id="d001l324" n="323">Siderea et iusto divum potirentur honore.</l>
                <l xml:id="d001l325" n="324">Quin etiam caeli pars est pulcherrima, qua se</l>
                <l xml:id="d001l326" n="325">Lacteus in cumulum stellarum colligit orbis,</l>
                <l xml:id="d001l327" n="326">Nectareo de rore madens, ubi plurima nulli</l>
                <l xml:id="d001l328" n="327">Visa hominum nec dicta quidem nec scripta voluptas.</l>
                <l xml:id="d001l329" n="328">Hic locus est sedesque animis concessa beatis,</l>
                <l xml:id="d001l330" n="329">Qui patriam auxerunt meritis, rexere iubendo,</l>
                <l xml:id="d001l331" n="330">Servavere opibus, qui iusti munera leges</l>
                <l xml:id="d001l332" n="331">Armaque, nec segnes generoso pectore vitam</l>
                <l xml:id="d001l333" n="332">Impendere urbis studio, pacemque dedere.</l>
                <l xml:id="d001l334" n="333">Vos etiam celsa populi qui puppe sedetis,</l>
                <l xml:id="d001l335" n="334">Florentis patriae proceres, quorum ora fidemque</l>
                <l xml:id="d001l336" n="335">Agnosco certaeque micant insignia laudis,</l>
                <l xml:id="d001l337" n="336">Nec dubiae circumvolitat virtutis imago;</l>
                <l xml:id="d001l338" n="337">Post sanctos actus patriaeque impensa potenti</l>
                <l xml:id="d001l339" n="338">Officia atque operum meritae vestigia famae,</l>
                <l xml:id="d001l340" n="339">Qua Nemees terror, qua brachia contrahit ardens</l>
                <l xml:id="d001l341" n="340">Scorpius et geminae deducunt cornua lances</l>
                <l xml:id="d001l342" n="341">Accipiam et caeli pulchra vos parte locabo.</l>
                <lb/>
                <lb/>
                <lb/>
            </div1>
        </body>
    </text>
</TEI>
