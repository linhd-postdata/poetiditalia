<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-dion">
                    <title>de Dionysii Aeropagitae conversione, vita et agone</title>
                    <title type="short">de Dionysii Aeropagitae conversione, vita et agone</title>
                    <abbr>Dionys.</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="13974">13974</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>13.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Nicola Ruzzenenti</bibl>
                </head>
                <l xml:id="d001l1" n="1">Gallorum sublime decus rarissima gentis</l>
                <l xml:id="d001l2" n="2">Gloria Cecropiae, toto Dionysius orbe</l>
                <l xml:id="d001l3" n="3">Altior, e magnis superum primatibus unus,</l>
                <l xml:id="d001l4" n="4">Cum necis ac vitae sociis in Phocida nostram</l>
                <l xml:id="d001l5" n="5">Intrat, et heroi venit ad modulamina cantus.</l>
                <l xml:id="d001l6" n="6">Pierides, quae me, vulgus, proscaenique, ludos,</l>
                <l xml:id="d001l7" n="7">Auspice, liquentes, sanctas venitis aras,</l>
                <l xml:id="d001l8" n="8">Ite precor divum dominam quae temperat omnes</l>
                <l xml:id="d001l9" n="9">Coelorum influxus, et opes dispensat Olympi,</l>
                <l xml:id="d001l10" n="10">Quae connixa Deum, facilem se praebeat orsis</l>
                <l xml:id="d001l11" n="11">Exorate novis, animosaque coepta secundet.</l>
                <l xml:id="d001l12" n="12">Illam terrigenum populis praestare parantem</l>
                <l xml:id="d001l13" n="13">Suppetias contra stygii mala numina Ditis,</l>
                <l xml:id="d001l14" n="14">Invenietis apud solium sublime Tonantis,</l>
                <l xml:id="d001l15" n="15">Cum canimus superos, illi, quia maxima divum,</l>
                <l xml:id="d001l16" n="16">Iure damus nostro primas in carmine partes.</l>
                <l xml:id="d001l17" n="17">Iam nova progenies coelo descenderat alto,</l>
                <l xml:id="d001l18" n="18">Et prodire alius saeclorum incaeperat ordo,</l>
                <l xml:id="d001l19" n="19">Dii Phlegetontaei regnata, tyrannide longa,</l>
                <l xml:id="d001l20" n="20">Et maria, et terras animis coelestibus aegre</l>
                <l xml:id="d001l21" n="21">Cedere compulsi, errabant deserta latentes</l>
                <l xml:id="d001l22" n="22">Per nemora, extremi gelido sub cardine mundi,</l>
                <l xml:id="d001l23" n="23">Qua duplices Arctos anguis ligat, et tria longe</l>
                <l xml:id="d001l24" n="24">Qua polus austrinis ostendit sydera terris.</l>
                <l xml:id="d001l25" n="25">Nam minor est illic coeli impetus, et minor aura</l>
                <l xml:id="d001l26" n="26">In vacuo errantes vexat minus aere larvas.</l>
                <l xml:id="d001l27" n="27">Dite triumphato, Christus regnabat in orco,</l>
                <l xml:id="d001l28" n="28">Regnabat pelago et terris, regnabat Olympo.</l>
                <l xml:id="d001l29" n="29">Iam placita immenso late sua fecerat orbi</l>
                <l xml:id="d001l30" n="30">Cognita, ad Aethiopias Solyma migrabat ad ora,</l>
                <l xml:id="d001l31" n="31">Terrenis inhians curis, ac deditus olim</l>
                <l xml:id="d001l32" n="32">Aucupio Matthaeus opum, migrarat ad Indos</l>
                <l xml:id="d001l33" n="33">Iam Didymus Thomas, cum fratre in Persida Simone</l>
                <l xml:id="d001l34" n="34">Iuverat in pontum, in Colchos, Scythiamque Philippus.</l>
                <l xml:id="d001l35" n="35">Ac pius Andreas Cilicium lustraverat oram.</l>
                <l xml:id="d001l36" n="36">Et Paphon ambitam Cypro Salaminaque ponto</l>
                <l xml:id="d001l37" n="37">Paulus in elysii doctus mysteria campis.</l>
                <l xml:id="d001l38" n="38">Nimirum hi veluti nebulae per inane volantes,</l>
                <l xml:id="d001l39" n="39">Arentem passamque diu mala sydera terram</l>
                <l xml:id="d001l40" n="40">Dulcibus irrorant pluviis, mortalia corda,</l>
                <l xml:id="d001l41" n="41">Ante Acherontaeo facta infoecunda veneno,</l>
                <l xml:id="d001l42" n="42">Imbre bono coelestis aquae lavere, superque</l>
                <l xml:id="d001l43" n="43">Infudere novam, coelestia semina, legem.</l>
                <l xml:id="d001l44" n="44">Gallia restabat, cui longa in nocte trahenti</l>
                <l xml:id="d001l45" n="45">Ocia, vitalem sol nondum ostenderat ortum.</l>
                <l xml:id="d001l46" n="46">Tum Deus humanae qui fundamenta salutis</l>
                <l xml:id="d001l47" n="47">Iecerat, ut Gallis etiam se ostendere, alta</l>
                <l xml:id="d001l48" n="48">Mente volutabat, reputanti singula demum</l>
                <l xml:id="d001l49" n="49">Haec potior via visa. Vocat de astantibus unum</l>
                <l xml:id="d001l50" n="50">Coelitibus, pollentem animo, volucremque volatu.</l>
                <l xml:id="d001l51" n="51">"Estque, in mediis mihi vir facundus Athenis.</l>
                <l xml:id="d001l52" n="52">Qui nova per Celtas non inscribenda papyris,</l>
                <l xml:id="d001l53" n="53">Sed figenda hominum viva in praecordia fando</l>
                <l xml:id="d001l54" n="54">Coeli scita ferat, gentemque Samotida lustret.</l>
                <l xml:id="d001l55" n="55">Labere confestim coelo, noctisque per umbram</l>
                <l xml:id="d001l56" n="56">Somnia Tarsensi qui Troica littora Paulo</l>
                <l xml:id="d001l57" n="57">Nunc habitat compone, quibus se intelligat ultra</l>
                <l xml:id="d001l58" n="58">Aequora ab Antandro nomen sortita vocari,</l>
                <l xml:id="d001l59" n="59">Ad Niobes agros. Palleneosque penates.</l>
                <l xml:id="d001l60" n="60">Illinc Cecropias sensim descendet ad arces.</l>
                <l xml:id="d001l61" n="61">Atque mihi ignorans ad opus famulabitur istud."</l>
                <l xml:id="d001l62" n="62">Sic pater. Ille viam carpens de culmine Olympi</l>
                <l xml:id="d001l63" n="63">Devolat in geminos, Cylenia sydera transit,</l>
                <l xml:id="d001l64" n="64">Inseritur flammis, liquidum subit aera, cursus</l>
                <l xml:id="d001l65" n="65">Flectit ad arcturum, Paulique silentia tecta</l>
                <l xml:id="d001l66" n="66">Aurora redeunte iniens mandata facessit.</l>
                <l xml:id="d001l67" n="67">Namque volatilibus subitaria visa figuris</l>
                <l xml:id="d001l68" n="68">Texit, et ornatu visa est astare Pelasgo</l>
                <l xml:id="d001l69" n="69">Foemina, quae Graio Paulum sermone rogaret</l>
                <l xml:id="d001l70" n="70">Per freta in Aemathios raptim transire penates,</l>
                <l xml:id="d001l71" n="71">Impiger excusso (mora nulla) per aequora somno</l>
                <l xml:id="d001l72" n="72">Paulus in Europam laetus descendit in agros</l>
                <l xml:id="d001l73" n="73">Migdonios, ubi progenies Osiride nata</l>
                <l xml:id="d001l74" n="74">Dum regnat Macedo fecit nova nomina genti.</l>
                <l xml:id="d001l75" n="75">Aemathio tandem regno digressus Athenas</l>
                <l xml:id="d001l76" n="76">Venit, et antiquae successit moenibus urbis.</l>
                <l xml:id="d001l77" n="77">Haec tellus (adhibenda fides si annalibus) olim</l>
                <l xml:id="d001l78" n="78">Post magnam illuviem terras quae absorbuit omnes,</l>
                <l xml:id="d001l79" n="79">Prima mari excluso coelos et sydera vidit.</l>
                <l xml:id="d001l80" n="80">Prima homines tulit atque feras, herbescere prima</l>
                <l xml:id="d001l81" n="81">Coepit, et arborea sobolis genus omne recepit.</l>
                <l xml:id="d001l82" n="82">Hinc factum ut tellus quam saecula prima vocabant</l>
                <l xml:id="d001l83" n="83">Ortygiam, fuerit mutato nomine Delos</l>
                <l xml:id="d001l84" n="84">Dicta, quod eiectis Neptuni apparuit undis</l>
                <l xml:id="d001l85" n="85">Prima, quod expulso coeli squallore Diana</l>
                <l xml:id="d001l86" n="86">Cum Phoebo his primum terris illuxerit, orta</l>
                <l xml:id="d001l87" n="87">Finxerunt illic duo maxima sydera Graii.</l>
                <l xml:id="d001l88" n="88">Hic cum Neptuno memorant certasse Minervam</l>
                <l xml:id="d001l89" n="89">Nomina constructae nuper quis traderet urbi,</l>
                <l xml:id="d001l90" n="90">Et vicisse deam, quia sanctae insigna pacis</l>
                <l xml:id="d001l91" n="91">Protulit, et pingui ramos humore fluentes.</l>
                <l xml:id="d001l92" n="92">TAlibus extemplo sylvis sese induit omnis</l>
                <l xml:id="d001l93" n="93">Attica, et in primis tepidi iuga mollia Hymetti</l>
                <l xml:id="d001l94" n="94">Floribus, et dulci semper redolentia melle.</l>
                <l xml:id="d001l95" n="95">His Cecrops quem fama refert a flumine Nilo</l>
                <l xml:id="d001l96" n="96">Adventasse locis, hic Aegeus inclytus armis,</l>
                <l xml:id="d001l97" n="97">Aemulus Alcidae sociusque aliquando laborum,</l>
                <l xml:id="d001l98" n="98">Hic tenuit solium Theseus, celeberrima Theseus</l>
                <l xml:id="d001l99" n="99">Qui Panathenaicae statuit certamina pugnae.</l>
                <l xml:id="d001l100" n="100">Hinc memorant sacros ritus cultumque deorum</l>
                <l xml:id="d001l101" n="101">Principium traxisse. Ceres quae invenit aristas</l>
                <l xml:id="d001l102" n="102">Quae frumenta tulit, leges quoque condidit, unde</l>
                <l xml:id="d001l103" n="103">Thesmophoram Graii appellant, ea diva reliquit</l>
                <l xml:id="d001l104" n="104">Hic quaedam sua sacra cavis inclusa canistris.</l>
                <l xml:id="d001l105" n="105">Quae innocuae casto ferrent in vertice Nymphae.</l>
                <l xml:id="d001l106" n="106">Nec minus hanc urbem fecit Mavortia claram</l>
                <l xml:id="d001l107" n="107">Gloria, et armorum studium, quo Graecia victa est.</l>
                <l xml:id="d001l108" n="108">Atque positae gentes, ac barbara regna.</l>
                <l xml:id="d001l109" n="109">Quam lepor et cultae quaedam omnipotentia linguae.</l>
                <l xml:id="d001l110" n="110">Nec minus est, quod naturas cognoscere rerum,</l>
                <l xml:id="d001l111" n="111">Quod potuere oculis homines his collibus orti,</l>
                <l xml:id="d001l112" n="112">Gens prope coelestis, causas penetrare latentes.</l>
                <l xml:id="d001l113" n="113">Nec sat erant inventa domi, peregrina secabant</l>
                <l xml:id="d001l114" n="114">Aequora, fatidicam Memphim, suppostaque cancro</l>
                <l xml:id="d001l115" n="115">Aethiopum regna, et combustam ardorem Syenen</l>
                <l xml:id="d001l116" n="116">Perpetuo, mensam solis, statuamque loquentem.</l>
                <l xml:id="d001l117" n="117">Infinita ibant quaesitum ambage viarum,</l>
                <l xml:id="d001l118" n="118">Chaldaeos etiam, nudisque habitata sophistis</l>
                <l xml:id="d001l119" n="119">Trans Indi, trans Gangis aquas deserta petebant.</l>
                <l xml:id="d001l120" n="120">Tanta explorandi sitis et solertia veri.</l>
                <l xml:id="d001l121" n="121">Praedati tandem Sophias orientis et austri</l>
                <l xml:id="d001l122" n="122">In patriam similes apibus, quae rura volantes</l>
                <l xml:id="d001l123" n="123">Per longinqua legunt flaventia mella, redibant.</l>
                <l xml:id="d001l124" n="124">Hinc genus Italicum sophiae quod condidit olim</l>
                <l xml:id="d001l125" n="125">Pythagoras, Calabris longum versatus in oris.</l>
                <l xml:id="d001l126" n="126">Et quod ab antiquo memorant Thalete repertum</l>
                <l xml:id="d001l127" n="127">Nomen adhuc servans quod fecit Ionica tellus.</l>
                <l xml:id="d001l128" n="128">"Hi duo sunt venis fontes qui grandibus implent</l>
                <l xml:id="d001l129" n="129">Doctrinae, sine fine amplum sine littore pontum,</l>
                <l xml:id="d001l130" n="130">Cernis in hoc sparsas quasi Cycladas aequore sectas,</l>
                <l xml:id="d001l131" n="131">In quibus authores, clari Titania supra</l>
                <l xml:id="d001l132" n="132">Astra, viri turbam cathedris affantur ab altis.</l>
                <l xml:id="d001l133" n="133">Hic magnos aperit tractus Stota, montibus altis</l>
                <l xml:id="d001l134" n="134">Aspera, florigeris redolens Academia campis.</l>
                <l xml:id="d001l135" n="135">Adde Stagiriticos agros, dumetaque paucis</l>
                <l xml:id="d001l136" n="136">Pervia, in obscuras hominem ducentia sylvas."</l>
                <l xml:id="d001l137" n="137">Hoc ambita freto nigrisque habitata colubris</l>
                <l xml:id="d001l138" n="138">Cyrenaea palus, Cynici sine frugibus horti.</l>
                <l xml:id="d001l139" n="139">Atque Epicuraei famosa mapalia saltus,</l>
                <l xml:id="d001l140" n="140">Et pleraeque aliae, quarum iam sola supersunt</l>
                <l xml:id="d001l141" n="141">Nomina res autem Christo apparente recessit.</l>
                <l xml:id="d001l142" n="142">Haec igitur Paulus veniens in moenia Divum</l>
                <l xml:id="d001l143" n="143">Tecta prius contemplari, cognoscere sacros</l>
                <l xml:id="d001l144" n="144">Instituit ritus, simulacra antiqua videre,</l>
                <l xml:id="d001l145" n="145">Quae premat affatu divina loquentia grandi,</l>
                <l xml:id="d001l146" n="146">Templa peragranti casu sese obtulit ara</l>
                <l xml:id="d001l147" n="147">His in fronte notis, tituloque notabilis isto,</l>
                <l xml:id="d001l148" n="148">Ignoto sacrata Deo: miratur, et alta</l>
                <l xml:id="d001l149" n="149">Mente putat suspensa tenens et lumina et ora.</l>
                <l xml:id="d001l150" n="150">Hic Deus ignotus Graiis, Deus ille putandus,</l>
                <l xml:id="d001l151" n="151">Quem pater Alcides olim, quo numine motus</l>
                <l xml:id="d001l152" n="152">Ambiguum, natos omnes ut firma tenere</l>
                <l xml:id="d001l153" n="153">Possent imperia, et saevos abolere Tyrannos</l>
                <l xml:id="d001l154" n="154">Undique commonuit summa pietate colendum.</l>
                <l xml:id="d001l155" n="155">Terminus hic, quem dum cives capitolia sacram</l>
                <l xml:id="d001l156" n="156">Non cessisse Iovi fama est, cum caetera divum</l>
                <l xml:id="d001l157" n="157">Turba repentino fugeret per inane volatu.</l>
                <l xml:id="d001l158" n="158">Omnia contemplans nitidis candentia saxis</l>
                <l xml:id="d001l159" n="159">Tecta, per excelsas extendit lumina moles.</l>
                <l xml:id="d001l160" n="160">Perlegit et statuas veterum monimenta virorum.</l>
                <l xml:id="d001l161" n="161">Ac Parios arcus, proceraque signa, colossos</l>
                <l xml:id="d001l162" n="162">Pyramidumque apices, longis imposta columnis</l>
                <l xml:id="d001l163" n="163">Atria, imaginibus patrum signata superbis,</l>
                <l xml:id="d001l164" n="164">Qua errantes secumque ferunt populosa frequenti</l>
                <l xml:id="d001l165" n="165">Compita plebe sonant, gressum turbae unda forensis</l>
                <l xml:id="d001l166" n="166">Impetit, et pede pes, armoque alliditur armus.</l>
                <l xml:id="d001l167" n="167">Undique convertunt oculos, urbemque fatentur</l>
                <l xml:id="d001l168" n="168">Lativiam Elysos cultu praetendere praetendere campos.</l>
                <l xml:id="d001l169" n="169">Est locus insignis templo Mavortis, et alta</l>
                <l xml:id="d001l170" n="170">Mole abit in nubes, ubi consultare Senatus</l>
                <l xml:id="d001l171" n="171">Saepe solet, Martis pagum dixere, quod illuc</l>
                <l xml:id="d001l172" n="172">Mars in iudicium tractus purgaverit olim</l>
                <l xml:id="d001l173" n="173">Longe infame nefas, causam agnoscente Deorum</l>
                <l xml:id="d001l174" n="174">Concilio, fama haec priscis descendit ab annis.</l>
                <l xml:id="d001l175" n="175">Huc igitur veniens ubi confertissima patrum</l>
                <l xml:id="d001l176" n="176">Curia, ab ignoto fandi primordia Paulus</l>
                <l xml:id="d001l177" n="177">Sumpta Deo sermonem orans protraxit in amplum.</l>
                <l xml:id="d001l178" n="178">Ergo ubi ad attentas verbis ingentibus aures</l>
                <l xml:id="d001l179" n="179">Intonuit, mirati omnes tantum ore sonantem</l>
                <l xml:id="d001l180" n="180">Dogma virum, dogma insolitum, quod ab aethere in orbem</l>
                <l xml:id="d001l181" n="181">Attulerat Christus princeps divumque hominumque.</l>
                <l xml:id="d001l182" n="182">Dogma quod admittens ima in praecordia patrum</l>
                <l xml:id="d001l183" n="183">Maximus hospitium Pauli Dionysius alta</l>
                <l xml:id="d001l184" n="184">Nocte adit, et longas sermonem extendit in horas.</l>
                <l xml:id="d001l185" n="185">Caetera de Christi quae Paulus origine et actis</l>
                <l xml:id="d001l186" n="186">Dixerat accipiens, defuncta cadavera vita</l>
                <l xml:id="d001l187" n="187">Posse negat rursum in vitam lucemque reverti.</l>
                <l xml:id="d001l188" n="188">Ergo abit, et iam lux phoebo nova venerat orto,</l>
                <l xml:id="d001l189" n="189">Thesidaeque opera ad consueta redibant.</l>
                <l xml:id="d001l190" n="190">Insequitur Paulus, dumque intermissa parumper</l>
                <l xml:id="d001l191" n="191">Colloquia invadunt rursum, Dionysius ora</l>
                <l xml:id="d001l192" n="192">Forte levans hominemque videns ab origine captum</l>
                <l xml:id="d001l193" n="193">Lumine, porrecto gressum tentare bacillo.</l>
                <l xml:id="d001l194" n="194">"His oculis hic Paule - inquit - si infundere visum</l>
                <l xml:id="d001l195" n="195">Fas tibi, nil dubitem redituram in corpora vitam</l>
                <l xml:id="d001l196" n="196">Credere, nil Iove post habito me addicere Christo."</l>
                <l xml:id="d001l197" n="197">Continuo Paulus tollens ad sydera frontem.</l>
                <l xml:id="d001l198" n="198">"Christe - ait - omnipotens umbrarum et luminis author</l>
                <l xml:id="d001l199" n="199">Spiritumque hominumque faber, qui nuper Olympo</l>
                <l xml:id="d001l200" n="200">Lapsus in has tenebras iubar immortale tulisti,</l>
                <l xml:id="d001l201" n="201">Luce opus hoc dignare tuum." Nec plura locutus.</l>
                <l xml:id="d001l202" n="202">Ecce divina illapsa dies, descendit in orbes</l>
                <l xml:id="d001l203" n="203">Vis divina cavos, frontemque illuminat orbam.</l>
                <l xml:id="d001l204" n="204">Obstupuere omnes signa insperata tuendo</l>
                <l xml:id="d001l205" n="205">Cecropidae, stetit attonito Dionysius ore.</l>
                <l xml:id="d001l206" n="206">Et fixis in caecum oculis considerat ingens</l>
                <l xml:id="d001l207" n="207">Portentum, ac visa a nullis miracula seclis.</l>
                <l xml:id="d001l208" n="208">Et mox in voces istas sibi redditus ore</l>
                <l xml:id="d001l209" n="209">Supplice prorupit. "Terrena potentia non est</l>
                <l xml:id="d001l210" n="210">Quae tantum molitur opus. Deus ille Deorum hic</l>
                <l xml:id="d001l211" n="211">Paule ignotus adhuc nobis, oracula tandem</l>
                <l xml:id="d001l212" n="212">Per tua iam notus, praesentia secula longe</l>
                <l xml:id="d001l213" n="213">Fortunata, Deus quae tanto insignit honore.</l>
                <l xml:id="d001l214" n="214">Iam dictis praestanda fides, tua sancta fatemur</l>
                <l xml:id="d001l215" n="215">Et sequimur mandata, virum vel ab aethere lapsum</l>
                <l xml:id="d001l216" n="216">Iudico, vel certe a superum te principe missum</l>
                <l xml:id="d001l217" n="217">Auxilio miseris mortalibus. Accipe totum</l>
                <l xml:id="d001l218" n="218">Accipe me, et Christi sancto perfunde lavacro."</l>
                <l xml:id="d001l219" n="219">Tunc igitur pergens gemino cum pignore, et ipsa</l>
                <l xml:id="d001l220" n="220">Damaria consorte thori maturat ad amnem,</l>
                <l xml:id="d001l221" n="221">Ac sepelit sacris animi scelus omne sub undis.</l>
                <l xml:id="d001l222" n="222">Sic tandem inventus peteret qui Gallica regna,</l>
                <l xml:id="d001l223" n="223">Qui Christum ad Senones, et ad ultima littora ferret.</l>
                <l xml:id="d001l224" n="224">Non redit ad Martis pagum, collegia patrum</l>
                <l xml:id="d001l225" n="225">Deserit, execrans mutorum Idolia divum,</l>
                <l xml:id="d001l226" n="226">Templa fugit, Pauloque suas communicat aedes.</l>
                <l xml:id="d001l227" n="227">Aes aperit, congestum annis iam pluribus aurum</l>
                <l xml:id="d001l228" n="228">Christigenis commune facit, nam plurima turba</l>
                <l xml:id="d001l229" n="229">Iam fuerat perfusa vadis, vetus ardor habendi</l>
                <l xml:id="d001l230" n="230">Desinit, in ventos volat extirpata libido.</l>
                <l xml:id="d001l231" n="231">Clausa salutantum cuneis propylaea frequentant</l>
                <l xml:id="d001l232" n="232">Nudi, inopes, penus in miserorum effunditur usus.</l>
                <l xml:id="d001l233" n="233">Horrea prostituunt fruges, funduntur apertis</l>
                <l xml:id="d001l234" n="234">Vina cadis, haustoque madent cellaria baccho.</l>
                <l xml:id="d001l235" n="235">Sancta domum pietas cum relligione per omnem</l>
                <l xml:id="d001l236" n="236">Certat, et apparet vitae coelestis imago</l>
                <l xml:id="d001l237" n="237">Undique per thalamos perque ipsa cavaedia, sacrant</l>
                <l xml:id="d001l238" n="238">Cantibus hymnidicis aulas, altaria ponunt,</l>
                <l xml:id="d001l239" n="239">Ac divina ineunt magno mysteria cultu.</l>
                <l xml:id="d001l240" n="240">Spargitur in populum rumor, mirantur Athenae</l>
                <l xml:id="d001l241" n="241">Maiestate virum tali, qui auriga Senatus,</l>
                <l xml:id="d001l242" n="242">Qui tantae dux urbis erat, quem Roma colebat,</l>
                <l xml:id="d001l243" n="243">Cuius in externas ierat fama inclyta gentes,</l>
                <l xml:id="d001l244" n="244">Pyrrhonis nil laude minor, discedere avitis</l>
                <l xml:id="d001l245" n="245">Legibus, et tanti fastigia ponere fastus.</l>
                <l xml:id="d001l246" n="246">Stoica tristatur soboles, Academia luget</l>
                <l xml:id="d001l247" n="247">Iacturam amissi quasi grex pastoris Athenas</l>
                <l xml:id="d001l248" n="248">Publicus obscurat moeror. "Qui templa gubernant</l>
                <l xml:id="d001l249" n="249">Non possum non ferre aegre tam grande deorum</l>
                <l xml:id="d001l250" n="250">Dedecus, hoc Augur scelus exprobat, istud aruspex</l>
                <l xml:id="d001l251" n="251">Exclamat facinus Iovis ira et fulmine dignum."</l>
                <l xml:id="d001l252" n="252">Et iurat levis peccasse Promethea quondam,</l>
                <l xml:id="d001l253" n="253">Theseaque Phlegyam, radiisque Ixonia textum.</l>
                <l xml:id="d001l254" n="254">Dii quoque per noctem auditi celebrare frequentes</l>
                <l xml:id="d001l255" n="255">In tenebris coetus Christo super, et super orta</l>
                <l xml:id="d001l256" n="256">Relligione, novos mores, nova sacra ferente.</l>
                <l xml:id="d001l257" n="257">Iuppiter in Delphos Cretaea venit ab Ida,</l>
                <l xml:id="d001l258" n="258">Venit et a Cyntho Phoebi soror, evocat omnes,</l>
                <l xml:id="d001l259" n="259">Et tali functa est opera Saturnia Iuno,</l>
                <l xml:id="d001l260" n="260">A Iove missa viro. Tritonia venit Athenis.</l>
                <l xml:id="d001l261" n="261">Evios Ogygiis a finibus, a Cyllene</l>
                <l xml:id="d001l262" n="262">Divorum interpres, PAphiis dea Cypria ab hortis.</l>
                <l xml:id="d001l263" n="263">A Rhodope Mavors, Sicula Vulcanus ab Aethna.</l>
                <l xml:id="d001l264" n="264">Misit et altricem frugum Cerealis Eleusin,</l>
                <l xml:id="d001l265" n="265">Hic ubi subter humum Phoebus responsa solebat</l>
                <l xml:id="d001l266" n="266">Reddere, consessu, facto, sic Iuppiter orsus.</l>
                <l xml:id="d001l267" n="267">"O comites, quibus est mecum commune per orbem</l>
                <l xml:id="d001l268" n="268">Imperium, video regnis incumbere nostris</l>
                <l xml:id="d001l269" n="269">Grande malum, video Solymorum ascendere ab urbe</l>
                <l xml:id="d001l270" n="270">Tempestatem atram, quae nos vexabit, ut alto</l>
                <l xml:id="d001l271" n="271">Vexantur, quoties deprensi in fluctibus altis</l>
                <l xml:id="d001l272" n="272">Praecipiti nymbo et ventorum turbine nautae.</l>
                <l xml:id="d001l273" n="273">Expectant grave naufragium, supremaque fata.</l>
                <l xml:id="d001l274" n="274">Ne novus iste timor, legi praesagia vatum,</l>
                <l xml:id="d001l275" n="275">Iudaeum annales, divini loquasque Sibyllas,</l>
                <l xml:id="d001l276" n="276">Legi omnes astrorum ignes labentia coelo</l>
                <l xml:id="d001l277" n="277">Saecula dinumerans, et quanquam sydera certam</l>
                <l xml:id="d001l278" n="278">Non faciant inspecta fidem, quia sola voluntas</l>
                <l xml:id="d001l279" n="279">Istud opus divina facit, tamen omnia tristi</l>
                <l xml:id="d001l280" n="280">Mente putans tempus bellorum instare diesque</l>
                <l xml:id="d001l281" n="281">Adventare malos, Christumque exire videbam.</l>
                <l xml:id="d001l282" n="282">Eius in Assyriis quondam ieiunia terris</l>
                <l xml:id="d001l283" n="283">Ut vidi, accessi explorans hominemne Deumne</l>
                <l xml:id="d001l284" n="284">Praeferret, didicique una sub imagine utrumque.</l>
                <l xml:id="d001l285" n="285">Temporeque ex illo quasi quodam intrinsecus orto</l>
                <l xml:id="d001l286" n="286">Ulcere, debilior fieri, et tabescere coepi,</l>
                <l xml:id="d001l287" n="287">Et piguit facti, quod inevitabile telum</l>
                <l xml:id="d001l288" n="288">Praevidisse nocet, qui non cognoscitur ante</l>
                <l xml:id="d001l289" n="289">Quam veniat, tantum gravis est cum vulnerat, ictus.</l>
                <l xml:id="d001l290" n="290">Iam prope consenui, mihi proxima fata putarem</l>
                <l xml:id="d001l291" n="291">Si sineret natura animos concedere fato.</l>
                <l xml:id="d001l292" n="292">Vos quoque defectos video, nec ut ante vigorem</l>
                <l xml:id="d001l293" n="293">Et vegetos alacri sensus praetendere vultu.</l>
                <l xml:id="d001l294" n="294">Omnibus innatus timor est, odiumque malorum.</l>
                <l xml:id="d001l295" n="295">Nec dolor arbitrii, sicut neque gaudia, nostri est.</l>
                <l xml:id="d001l296" n="296">Et nos haec mala conditio mortalibus aequat.</l>
                <l xml:id="d001l297" n="297">At neque tempus soli praevidimus illud,</l>
                <l xml:id="d001l298" n="298">Praevidere alii lemures quoque barbara Memphis</l>
                <l xml:id="d001l299" n="299">Novit, et Aegyptus, sua quae simulacra per illos</l>
                <l xml:id="d001l300" n="300">Est mirata dies, aliquo quasi territa casu</l>
                <l xml:id="d001l301" n="301">Et tremere, et moesto pallorem ducere vultu.</l>
                <l xml:id="d001l302" n="302">Nec velut ante loqui, mutisque silentia templis</l>
                <l xml:id="d001l303" n="303">Observasse, novos testantia signa tumultus.</l>
                <l xml:id="d001l304" n="304">Ipsa quoque armata acies concurrere coelo</l>
                <l xml:id="d001l305" n="305">Audiit alpinos trepidans Germania motus.</l>
                <l xml:id="d001l306" n="306">Scimus et ex gelidis tepidum manasse cruorem</l>
                <l xml:id="d001l307" n="307">Fontibus, et noctu medias ululasse per urbes</l>
                <l xml:id="d001l308" n="308">Pane truces agitante Lupos, rabiemque ferente.</l>
                <l xml:id="d001l309" n="309">Sic fuit omnibus hoc tam formidabile tempus</l>
                <l xml:id="d001l310" n="310">Spiritus, tam horrenda lues nostratibus umbris,</l>
                <l xml:id="d001l311" n="311">Ut stygio quae in coeno habitant coeli astra perosa</l>
                <l xml:id="d001l312" n="312">Indociles larvae postquam didicere voluta</l>
                <l xml:id="d001l313" n="313">Saecula dena quater, vicinaque tempora gentis</l>
                <l xml:id="d001l314" n="314">Christidos, ad Plutonem ierint sibi tuta rogantes</l>
                <l xml:id="d001l315" n="315">Septa, ratae ad stygias bella ingressura lacunas.</l>
                <l xml:id="d001l316" n="316">Indoluere igitur merito regna omnia, quando</l>
                <l xml:id="d001l317" n="317">Communi commune malum moerore dolendum est.</l>
                <l xml:id="d001l318" n="318">Haec nova pernicies serpens Asiana per arva</l>
                <l xml:id="d001l319" n="319">Nuper in Europam Paulo duce venit. Athenas,</l>
                <l xml:id="d001l320" n="320">Aemathios postquam populos indagine clausit,</l>
                <l xml:id="d001l321" n="321">Iam tenet, et ducens pelagus sinuosa per altum</l>
                <l xml:id="d001l322" n="322">Retia, dispositis etiam per flumina nassis</l>
                <l xml:id="d001l323" n="323">Indulget capturae hominum. Dionysius istos</l>
                <l xml:id="d001l324" n="324">Incidi in casses, alios Dionysius inter</l>
                <l xml:id="d001l325" n="325">Mortales tantus quanta inter sydera luna est.</l>
                <l xml:id="d001l326" n="326">Heu damnum grave, quod nulla queat arte rependi.</l>
                <l xml:id="d001l327" n="327">Attica tota ruit, ruit omnis Graecia, surgunt</l>
                <l xml:id="d001l328" n="328">Quae rapiant etiam Ausonios incendia fines.</l>
                <l xml:id="d001l329" n="329">Quae mihi subducant altae capitolia Romae.</l>
                <l xml:id="d001l330" n="330">O comites quonam nostrae discrimine sint res</l>
                <l xml:id="d001l331" n="331">Cernitis. In medium si quod prudentia forsan</l>
                <l xml:id="d001l332" n="332">Consilium vobis aperit, proponite. Tuque</l>
                <l xml:id="d001l333" n="333">Imprimis quae mente vales Tritonia fare."</l>
                <l xml:id="d001l334" n="334">Iupiter haec. Contra Tritonia taliter orsa.</l>
                <l xml:id="d001l335" n="335">"O Pater, haec tua nos omnes querimonia pulsat,</l>
                <l xml:id="d001l336" n="336">Et quia cum genitor luget, sentire dolorem</l>
                <l xml:id="d001l337" n="337">Pignora (quanquam illis fortunent omnia Divi)</l>
                <l xml:id="d001l338" n="338">Vult pietas, et quod pariter nos una premit sors,</l>
                <l xml:id="d001l339" n="339">Casibus involvens iisdem natosque patremque</l>
                <l xml:id="d001l340" n="340">Et meus hic tanto magis incrudescit amaror,</l>
                <l xml:id="d001l341" n="341">Quos neque consilio locus est, prudentia tantum</l>
                <l xml:id="d001l342" n="342">Contra fata valet, quantum tua fulmina contra</l>
                <l xml:id="d001l343" n="343">Vellus Arachnaeum, vel contra incendia sulfur.</l>
                <l xml:id="d001l344" n="344">Thura aras, et templa Deo divisque necesse est</l>
                <l xml:id="d001l345" n="345">Cedere, et in terris isto splendore carendum est,</l>
                <l xml:id="d001l346" n="346">Quatenus in melius rerum mutabilis ordo</l>
                <l xml:id="d001l347" n="347">Nostra aget imperia atque vicem mutarit Olympus.</l>
                <l xml:id="d001l348" n="348">Quod, nisi me fallit mea mens, aliquando futurum est.</l>
                <l xml:id="d001l349" n="349">Et si quando? Roges, nihil hic tempore fandum,</l>
                <l xml:id="d001l350" n="350">Namque sub obscuris res est abscondita causis,</l>
                <l xml:id="d001l351" n="351">Tam grave non paucis vigilandum enigma diebus.</l>
                <l xml:id="d001l352" n="352">Nunc satis est vestigandi primordia quaedam</l>
                <l xml:id="d001l353" n="353">Ponere, et eventus a longe ostendere tantos.</l>
                <l xml:id="d001l354" n="354">Hinc igitur fandi praesentem ducimus orsum,</l>
                <l xml:id="d001l355" n="355">Cuncta vicissatim regnant, hoc sydera monstrant.</l>
                <l xml:id="d001l356" n="356">Nam modo Saturnus, modo Mars, modo Iuppiter annum</l>
                <l xml:id="d001l357" n="357">Ducit, et hic iterumque iterumque revertitur ordo.</l>
                <l xml:id="d001l358" n="358">Hoc divi insinuant, nam qui Iudaica quondam</l>
                <l xml:id="d001l359" n="359">Regna gubernabat, Christi modo regna gubernat.</l>
                <l xml:id="d001l360" n="360">Atque alter suffectus ei de plebe minorum</l>
                <l xml:id="d001l361" n="361">Coelituum, lacerae cui sit custodia gentis.</l>
                <l xml:id="d001l362" n="362">Hoc elementa docent, etenim modo flumina inundant,</l>
                <l xml:id="d001l363" n="363">Et sceptrum Neptunus habet, modo lubricus aer</l>
                <l xml:id="d001l364" n="364">Crescit, et imperitat Iuno, modo mulciber ignem</l>
                <l xml:id="d001l365" n="365">Aggerat, et terras Divum non ultima Vesta.</l>
                <l xml:id="d001l366" n="366">Cernite res hominum, sic regna feruntur et urbes,</l>
                <l xml:id="d001l367" n="367">Utque suis rursum astra locis revolubilis aether</l>
                <l xml:id="d001l368" n="368">Restituit, gentes ita prima in regna reportat.</l>
                <l xml:id="d001l369" n="369">Tempus erit quo Roma cadat, quo Persia surgat,</l>
                <l xml:id="d001l370" n="370">Mox aliud tempus veniet, cum Roma resurgat:</l>
                <l xml:id="d001l371" n="371">Persia quo pessum labatur, et omnia nutant,</l>
                <l xml:id="d001l372" n="372">Et nulla in terris aeterna potentia. Cur non</l>
                <l xml:id="d001l373" n="373">Ergo iterum nobis vetus est speranda potestas?</l>
                <l xml:id="d001l374" n="374">Cur decus amissum maiestatemque tenemur</l>
                <l xml:id="d001l375" n="375">Non ambire? Et Res non expectare secundas?</l>
                <l xml:id="d001l376" n="376">Moeror eat, terris iterum dominabimur olim.</l>
                <l xml:id="d001l377" n="377">Sed tamen interea ne longa per ocia crescat</l>
                <l xml:id="d001l378" n="378">Languor, et assidui mors sint aeterna dolores,</l>
                <l xml:id="d001l379" n="379">Exercendum aliquod vitae genus. Orbita nunquam</l>
                <l xml:id="d001l380" n="380">Clausa erit ad fraudes, iter inveniemus apertum</l>
                <l xml:id="d001l381" n="381">Semper a insidias, orbem spoliabimus aeque</l>
                <l xml:id="d001l382" n="382">Ac prius, et praeda in grandes consurget acervos.</l>
                <l xml:id="d001l383" n="383">Non erimus lucro, sed maiestate minores,</l>
                <l xml:id="d001l384" n="384">Nam via quam fecit probitas ad sydera, cum sit</l>
                <l xml:id="d001l385" n="385">Aspera, longa, madens multis sudoribus, arcta,</l>
                <l xml:id="d001l386" n="386">Iniucunda, ferens semper vestigia in altum,</l>
                <l xml:id="d001l387" n="387">Paucorum est. Quae noctis adit Cocytidos umbram</l>
                <l xml:id="d001l388" n="388">Ampla, patens, mollis, blandissima sensibus omnes</l>
                <l xml:id="d001l389" n="389">Allicit, hanc ineunt reges, hanc maxima carpit</l>
                <l xml:id="d001l390" n="390">Pars hominum, nostram non evasura Charybdim.</l>
                <l xml:id="d001l391" n="391">Hinc nobis proventus erit, dominabimur istis,</l>
                <l xml:id="d001l392" n="392">Clam tamen hic, alio orbe lethaea per antra,</l>
                <l xml:id="d001l393" n="393">Illic imperium Ditis, fert regia Pluto</l>
                <l xml:id="d001l394" n="394">Illis sceptra locis, et nos regnabimus illic.</l>
                <l xml:id="d001l395" n="395">Saepius ista graves meditando extinguite curas,</l>
                <l xml:id="d001l396" n="396">Nec iactura viri unius te Iuppiter angat.</l>
                <l xml:id="d001l397" n="397">Non minus ad superos noster Dionysius ante</l>
                <l xml:id="d001l398" n="398">Imperium Christi nobis regnantibus isset,</l>
                <l xml:id="d001l399" n="399">Nam quodcunque Deus sibi destinat, undique cunctis</l>
                <l xml:id="d001l400" n="400">Colligit ex regnis, fundo Phlegetontis ab imo</l>
                <l xml:id="d001l401" n="401">Duceret in coelum si sub Phlegethonte laterent.</l>
                <l xml:id="d001l402" n="402">Vidimus his annis quando spoliavit avernum</l>
                <l xml:id="d001l403" n="403">Tanta plebe trahens secum prima omnia saecla</l>
                <l xml:id="d001l404" n="404">Non aliam reor ob causam nisi astra triumpho</l>
                <l xml:id="d001l405" n="405">Intraret celebri Phlegethonte superbus,</l>
                <l xml:id="d001l406" n="406">Iactabundus, et hoc tam grandi inflatus honore.</l>
                <l xml:id="d001l407" n="407">Non erat hic noster, nihil illo amisit adempto</l>
                <l xml:id="d001l408" n="408">Regia Plutonis. Valeat male semper, acerbas</l>
                <l xml:id="d001l409" n="409">Incidat in poenas, et emat sibi sanguine coelum."</l>
                <l xml:id="d001l410" n="410">Talia per noctem memorans in Apollinis antro</l>
                <l xml:id="d001l411" n="411">Lenibat curas lemurum Iove nata Minerva.</l>
                <l xml:id="d001l412" n="412">Interea Paulus quae Gamaliele magistro</l>
                <l xml:id="d001l413" n="413">Quae tradente Deo raptus super aethera quondam</l>
                <l xml:id="d001l414" n="414">Audierat, magna Graiorum astante corona</l>
                <l xml:id="d001l415" n="415">Non noctu, non luce silet, sermo ore redundans</l>
                <l xml:id="d001l416" n="416">Aestuat, ut quotis Nilus sub sydere Cancri,</l>
                <l xml:id="d001l417" n="417">Aethiopum volvens hyemes, attollitur altum,</l>
                <l xml:id="d001l418" n="418">Ac proscissa novo foecundat iugera limo.</l>
                <l xml:id="d001l419" n="419">Nocte tamen cum solus adest Dionysius, intrat</l>
                <l xml:id="d001l420" n="420">In freta lata magis, longeque a littore puppem</l>
                <l xml:id="d001l421" n="421">Ire sinens ignota aliis secat aequora nautis.</l>
                <l xml:id="d001l422" n="422">Namque docebat uti flammis coelestibus olim</l>
                <l xml:id="d001l423" n="423">Arserat, ut prostratus humi iam lumine captus</l>
                <l xml:id="d001l424" n="424">Audierat procul ex alto resonantia miris</l>
                <l xml:id="d001l425" n="425">Verba modis, instar tonitru quo nigra dehiscunt</l>
                <l xml:id="d001l426" n="426">Nubila, quod fracto iaculatur fulmina coelo.</l>
                <l xml:id="d001l427" n="427">Utque manu ductus venisset in alta Damasci</l>
                <l xml:id="d001l428" n="428">Moenia, ut exanimis triduum iacuisset aperto</l>
                <l xml:id="d001l429" n="429">Lumine non caecultanti, sed funditus hausta</l>
                <l xml:id="d001l430" n="430">Luce soporato similis, sensusque sepulto.</l>
                <l xml:id="d001l431" n="431">Ut mens rapta super coeli septemplicis astra,</l>
                <l xml:id="d001l432" n="432">Astra super duodena, super glacialia tecta,</l>
                <l xml:id="d001l433" n="433">Quae subiecta ferunt ingenti corpora motu,</l>
                <l xml:id="d001l434" n="434">Et super Elysios ubi coelum immobile campos</l>
                <l xml:id="d001l435" n="435">Audierat nostro quae sit fari ore nefandum.</l>
                <l xml:id="d001l436" n="436">Adiungebat uti superos digesserit author</l>
                <l xml:id="d001l437" n="437">In populos et regna novem, quae missa per amplum</l>
                <l xml:id="d001l438" n="438">Elysium, late varias funduntur in urbes.</l>
                <l xml:id="d001l439" n="439">Utque domo aeterna dies illuminat illas,</l>
                <l xml:id="d001l440" n="440">Sole dies nostro decies lucentior, umbram</l>
                <l xml:id="d001l441" n="441">Dixeris hanc, illi si sit collata, videri.</l>
                <l xml:id="d001l442" n="442">Illuc ire animas quae cum pietate relinquant</l>
                <l xml:id="d001l443" n="443">Hanc molem, hoc antrum immundum morientis in horas</l>
                <l xml:id="d001l444" n="444">Corporis, et studio accensus regna illa videndi.</l>
                <l xml:id="d001l445" n="445">"O mens (clamabat) summi generosa Tonantis</l>
                <l xml:id="d001l446" n="446">Progenies, mens ad divum consortia nata,</l>
                <l xml:id="d001l447" n="447">Cur tamen ardenter amas haec tetra cadavera? Cur sic</l>
                <l xml:id="d001l448" n="448">Desipis, ut cures nihil immortalia regna?</l>
                <l xml:id="d001l449" n="449">Quae te hic oppressam tenet ignorantia? Cur non</l>
                <l xml:id="d001l450" n="450">Fastidis miserae tam multa opprobria vitae?"</l>
                <l xml:id="d001l451" n="451">His animo dictis coeli infundebat odorem,</l>
                <l xml:id="d001l452" n="452">Frigidaque ardenti corda inflammabat amore.</l>
                <l xml:id="d001l453" n="453">Famine inardescens isto Dionysius ibat</l>
                <l xml:id="d001l454" n="454">In superos curis, ac versabatur Olympo.</l>
                <l xml:id="d001l455" n="455">Et quia dicendo veteres aequabat Achaeos</l>
                <l xml:id="d001l456" n="456">Omne quod a magno rarum ac memorabile Paulo</l>
                <l xml:id="d001l457" n="457">De populis, de principibus, de regibus orbis</l>
                <l xml:id="d001l458" n="458">Aetherei, de terrestri regno atque senatu</l>
                <l xml:id="d001l459" n="459">Christigenae gentis, tribus intellexerat annis,</l>
                <l xml:id="d001l460" n="460">Mente manuque notans, in multa volumina misit</l>
                <l xml:id="d001l461" n="461">Quae legat aeternis aetas ventura diebus.</l>
                <l xml:id="d001l462" n="462">Paulus in Assyriam missis rediturus Athenis</l>
                <l xml:id="d001l463" n="463">Unxit eum palpans crines, et mystica fando</l>
                <l xml:id="d001l464" n="464">Verba super. Populos ergo Hierophanta creatus</l>
                <l xml:id="d001l465" n="465">Auxi, et in morem tractae propaginis, altas</l>
                <l xml:id="d001l466" n="466">Quae gradiens vuis onerat pendentibus ulmos,</l>
                <l xml:id="d001l467" n="467">Finit imas Christi sparsit documenta per urbes.</l>
                <l xml:id="d001l468" n="468">Quae dante incrementa Deo, venere per omnem</l>
                <l xml:id="d001l469" n="469">Hellada, per Thraces, Aetola per oppida, perque</l>
                <l xml:id="d001l470" n="470">Littus Acarnanum, per Thessala rura, per omnes</l>
                <l xml:id="d001l471" n="471">Cyclada, Arcadiam penetrans, Lacedaemona et Argos,</l>
                <l xml:id="d001l472" n="472">Chaonios montes, Laertiadasque colonos,</l>
                <l xml:id="d001l473" n="473">Chalcida et Euboicas arces altamque Corinthum.</l>
                <l xml:id="d001l474" n="474">Continuo auspiciis post haec felicibus acta</l>
                <l xml:id="d001l475" n="475">Ut saltem semel ante necem magnae ora parentis</l>
                <l xml:id="d001l476" n="476">Quam spirare duras, et adhuc superesse ferebant,</l>
                <l xml:id="d001l477" n="477">Cernat, in Assyrios sulcat freta longa penates.</l>
                <l xml:id="d001l478" n="478">Dumque ratis praeter Salaminia labitur arva</l>
                <l xml:id="d001l479" n="479">Stans in puppe videt vix apparentia quaedam</l>
                <l xml:id="d001l480" n="480">Culmina, qua surgit roseis aurora quadrigis.</l>
                <l xml:id="d001l481" n="481">"Tunc, o Rector - ait - montes, qui nubila tangunt</l>
                <l xml:id="d001l482" n="482">Vertice caeruleo contra, si nomina nosti,</l>
                <l xml:id="d001l483" n="483">Si veluti nautis mos est intelligis orbem,</l>
                <l xml:id="d001l484" n="484">Qui rogo?" Et extenta monstrabat culmina dextra.</l>
                <l xml:id="d001l485" n="485">Mox intonsa levans a fluctibus ora magister,</l>
                <l xml:id="d001l486" n="486">"Assyrii - respondit - habent ea regna coloni.</l>
                <l xml:id="d001l487" n="487">Ulteriora colunt Arabes loca, proxima campos</l>
                <l xml:id="d001l488" n="488">Porrigit Aegyptus, Nilo stagnante, palustres."</l>
                <l xml:id="d001l489" n="489">Ille autem sublimis apex Phoenica iuxta</l>
                <l xml:id="d001l490" n="490">Littora ab Aegypto longe disiuncta profuso</l>
                <l xml:id="d001l491" n="491">Aequore, purpureas ubi gignunt aequora conchas,</l>
                <l xml:id="d001l492" n="492">Est Carmelus, apud gentes mons inclytus illas,</l>
                <l xml:id="d001l493" n="493">Mons sacre, et veterum domus augustissima patrum,</l>
                <l xml:id="d001l494" n="494">Quos antiquus Achab genuit, quibus ipsa feruntur</l>
                <l xml:id="d001l495" n="495">Aeternos dare fata dies. Post illius aevum</l>
                <l xml:id="d001l496" n="496">Praefuit Helias, quem post saecula dicunt</l>
                <l xml:id="d001l497" n="497">Vivere, qua primo Seres sol aspicit ortu,</l>
                <l xml:id="d001l498" n="498">Illa ego naufragio quondam defunctus et aestu</l>
                <l xml:id="d001l499" n="499">Quo Neptunus aquas fundo eructabat ab imo,</l>
                <l xml:id="d001l500" n="500">Iu iuga susceptis deveni altissima votis,</l>
                <l xml:id="d001l501" n="501">Dum Caius regnabat adhuc, qui summa tenebant</l>
                <l xml:id="d001l502" n="502">Tecta sens propter fontem, mihi talia fati.</l>
                <l xml:id="d001l503" n="503">Ista gubernator, tantum Dionysius hisce</l>
                <l xml:id="d001l504" n="504">Ivit in affectum verbis, ut venerit ante</l>
                <l xml:id="d001l505" n="505">Omnia Caesaream, montemque reviserit, ardens</l>
                <l xml:id="d001l506" n="506">Cernere quae sancti coluere habitacula Vates.</l>
                <l xml:id="d001l507" n="507">Dumque subit montem, turmam descendere ab alto</l>
                <l xml:id="d001l508" n="508">Vidit in arva virum, longa quibus ora rigebant</l>
                <l xml:id="d001l509" n="509">Canicie, pullo sub amictu incedere longis</l>
                <l xml:id="d001l510" n="510">Passibus, Heliadas, ut erant, ratus esse, citato</l>
                <l xml:id="d001l511" n="511">Obviat incessu, vocemque in verba resolvens</l>
                <l xml:id="d001l512" n="512">Scitatur tam solliciti quo tendere pergant.</l>
                <l xml:id="d001l513" n="513">Illi autem lachrymis setosa rigantibus ora</l>
                <l xml:id="d001l514" n="514">Respondere diem matri adventasse supremam</l>
                <l xml:id="d001l515" n="515">Christiparae, et celeri sese ire ad funera gressu.</l>
                <l xml:id="d001l516" n="516">His ubi novit verbis gentemque fidemque.</l>
                <l xml:id="d001l517" n="517">"O Heliadae Vatum - dixit - generosa propago</l>
                <l xml:id="d001l518" n="518">O sancti salvete patres, semel illius ora</l>
                <l xml:id="d001l519" n="519">Ut videam, longis peragravi ambagibus undas</l>
                <l xml:id="d001l520" n="520">Ionias ac Carpathias, prohibentibus Euris</l>
                <l xml:id="d001l521" n="521">Saepius, et madidis in saxa ferentibus Austris.</l>
                <l xml:id="d001l522" n="522">Adversum per iter tandem proiectus ad ista</l>
                <l xml:id="d001l523" n="523">Littora, vos memor Heliae, memor illius aevi</l>
                <l xml:id="d001l524" n="524">Quo tenuere loco haec prisci montana prophetae</l>
                <l xml:id="d001l525" n="525">Vos, inquam, vestrasque domos collegia veni</l>
                <l xml:id="d001l526" n="526">Vestra salutat, et spelaea silentia visum.</l>
                <l xml:id="d001l527" n="527">Quae velut auditum est, vita modo functa solebat</l>
                <l xml:id="d001l528" n="528">Visere, ut exilii virgo compescere huius</l>
                <l xml:id="d001l529" n="529">Taedia, et exortum nato moriente dolorem.</l>
                <l xml:id="d001l530" n="530">Postquam viva minus licet illius ora tueri</l>
                <l xml:id="d001l531" n="531">Sit mihi fas vita saltem defuncta videre.</l>
                <l xml:id="d001l532" n="532">Sumite me comitem, mea nec consortia vobis</l>
                <l xml:id="d001l533" n="533">Sint onerosa Deus vobis me occurrere facit</l>
                <l xml:id="d001l534" n="534">Relligione pari, studiisque aequalibus actum,</l>
                <l xml:id="d001l535" n="535">Ut meus hic voti compos evaderet ardor."</l>
                <l xml:id="d001l536" n="536">Talia suppliciter fatus complectitur omnes.</l>
                <l xml:id="d001l537" n="537">Ergo simul carpsere viam, videre beatum</l>
                <l xml:id="d001l538" n="538">Ante necem, cum guttur adhuc spiraret anhelum,</l>
                <l xml:id="d001l539" n="539">Virginis os, pompa funus duxere frequenti</l>
                <l xml:id="d001l540" n="540">Cum lachrymis, visa ista viro preciosa laborum</l>
                <l xml:id="d001l541" n="541">Praemia, susceptique operis amplissima merces.</l>
                <l xml:id="d001l542" n="542">Inde pererratis sanctae regionibus orae</l>
                <l xml:id="d001l543" n="543">Et rate conscensa, patrios remeavit ad agros.</l>
                <l xml:id="d001l544" n="544">Ast ubi Cretaeae tetigit confinia terrae,</l>
                <l xml:id="d001l545" n="545">Navigium celeri quod se contendere cursu</l>
                <l xml:id="d001l546" n="546">Diceret Italiam nactus, conscendit, et Euro</l>
                <l xml:id="d001l547" n="547">Aspirante viam invasit, non moenia Romae</l>
                <l xml:id="d001l548" n="548">Non Latias urbes, verum divina sonantem</l>
                <l xml:id="d001l549" n="549">Sacramenta, tubam cupiens invisere Paulum.</l>
                <l xml:id="d001l550" n="550">Sed fuit eventu clausus labor ille sinistro,</l>
                <l xml:id="d001l551" n="551">Nam licuit paucis, heu, praeceptore diebus</l>
                <l xml:id="d001l552" n="552">Et sancto sermone frui, quia fata repente</l>
                <l xml:id="d001l553" n="553">Demersere novi duo maxima lumina mundi.</l>
                <l xml:id="d001l554" n="554">Vidit ab excelso Petrum suprema trahentem</l>
                <l xml:id="d001l555" n="555">(Heu facinus visu horrendum) suspiria ligno.</l>
                <l xml:id="d001l556" n="556">Vidit in ingeni peditumque equitumque tumultu</l>
                <l xml:id="d001l557" n="557">Guttura fulmineo Paulum submittere ferro.</l>
                <l xml:id="d001l558" n="558">Et subito impulsus tanta impietate retorsit</l>
                <l xml:id="d001l559" n="559">In sua regna pedem, totoque elanguit anno,</l>
                <l xml:id="d001l560" n="560">Multa gemens, longoque implens totam Hellada luctu.</l>
                <l xml:id="d001l561" n="561">Redditus Argolicis hominem coelestia doctum</l>
                <l xml:id="d001l562" n="562">Et terrena simul, voce aurea verba sonantem</l>
                <l xml:id="d001l563" n="563">Nomine Hierotheum qui perlustraverat omnes</l>
                <l xml:id="d001l564" n="564">Terrigenas, quaerens tot quod disceret orbe,</l>
                <l xml:id="d001l565" n="565">Repperit, et magno longum convixit amore.</l>
                <l xml:id="d001l566" n="566">Hoc socio saepe in campos et amoena vireta</l>
                <l xml:id="d001l567" n="567">Doctrinarum ibat spacians, solique meabant</l>
                <l xml:id="d001l568" n="568">Saepe per Aonios montes gelidasque per umbras,</l>
                <l xml:id="d001l569" n="569">Ad vada Permessi, propter Cephisidas undas.</l>
                <l xml:id="d001l570" n="570">Per legis loca culta novae, per agrestia rura</l>
                <l xml:id="d001l571" n="571">Mosis, et ambibant dulci studia omnia gressu.</l>
                <l xml:id="d001l572" n="572">Cumque per id tempus late claresceret ingens</l>
                <l xml:id="d001l573" n="573">Fama Thyanaici, Graiasque illustre per urbes</l>
                <l xml:id="d001l574" n="574">Nomen Apollini, studui Dionysius omne</l>
                <l xml:id="d001l575" n="575">Dogma viri perscrutari, cognoscere mores,</l>
                <l xml:id="d001l576" n="576">Et tentare vias, atque intus et in cute visum</l>
                <l xml:id="d001l577" n="577">Figere, ne Christi violare ovilia tabo</l>
                <l xml:id="d001l578" n="578">Forte aliquo, revocans a relligione recenti</l>
                <l xml:id="d001l579" n="579">Simplicium mentes ad sacra antiqua deorum.</l>
                <l xml:id="d001l580" n="580">Congressusque homini, Samium deprendit in illo</l>
                <l xml:id="d001l581" n="581">Pythagoram, confectantem Zooastridas artes,</l>
                <l xml:id="d001l582" n="582">Ac nostrae magnis fidei se aequare volentem</l>
                <l xml:id="d001l583" n="583">Principibus, qualis Paulus, vel qualis Apollo.</l>
                <l xml:id="d001l584" n="584">Qualis erat petrae retinens cognomina Simon,</l>
                <l xml:id="d001l585" n="585">Quem dixere Cepham, Christi post fata regentem</l>
                <l xml:id="d001l586" n="586">Imperii molem, et fidei vexilla ferentem.</l>
                <l xml:id="d001l587" n="587">Admonuitque manum populo, ne forte bilinguem</l>
                <l xml:id="d001l588" n="588">Susciperent, famae intentum et vulgaribus auris,</l>
                <l xml:id="d001l589" n="589">Intus inane, foris nitidum, pictoque decorum</l>
                <l xml:id="d001l590" n="590">Cortice vas, vappa redolens, et inutile rimis.</l>
                <l xml:id="d001l591" n="591">Ipse per arva vagum Pathmi scopulosa Ioannem</l>
                <l xml:id="d001l592" n="592">Visit, et auditor sancto senioris ab ore</l>
                <l xml:id="d001l593" n="593">Maxima narrantis de Christo arcana pependit.</l>
                <l xml:id="d001l594" n="594">Multaque Parthenices super oris imagine, et annis</l>
                <l xml:id="d001l595" n="595">Multa super teneris nati, quo infantia pacto</l>
                <l xml:id="d001l596" n="596">Sit traducta, quibus studiis adoleverit, et cum</l>
                <l xml:id="d001l597" n="597">Vivebat cum matre puer maiusculus et cum</l>
                <l xml:id="d001l598" n="598">Iam pubes et ephebus erat, rogitavit, et alta</l>
                <l xml:id="d001l599" n="599">Mente recondebat magni senis enthea verba.</l>
                <l xml:id="d001l600" n="600">Plurima venturi didicit mysteria mundi</l>
                <l xml:id="d001l601" n="601">Quae in librum mox ipse senex velata figuris</l>
                <l xml:id="d001l602" n="602">Pluribus, et longa signorum ambage redegit.</l>
                <l xml:id="d001l603" n="603">Et cum multa forent ultro citroque locuti,</l>
                <l xml:id="d001l604" n="604">Denuo in has voces soluit Dionysius ora.</l>
                <l xml:id="d001l605" n="605">"O venerande pater cuius praesentia nostris</l>
                <l xml:id="d001l606" n="606">Res quaedam est divina oculis, miracula certe</l>
                <l xml:id="d001l607" n="607">Plurima testantur Christi numenque fidemque,</l>
                <l xml:id="d001l608" n="608">Sed tamen in primis ea quae iuvenile per aevum</l>
                <l xml:id="d001l609" n="609">Vidimus ad Thebes portis insigna centum</l>
                <l xml:id="d001l610" n="610">Moenia, et Aethiopum sterili contermina coelo.</l>
                <l xml:id="d001l611" n="611">Iunctus Apollophani lunae astrorumque magistro</l>
                <l xml:id="d001l612" n="612">Pubertate virens prima, cum sydera vellem</l>
                <l xml:id="d001l613" n="613">Discere, et ut perhibent fata omnipotentia gentes,</l>
                <l xml:id="d001l614" n="614">Transieram Graio Protaeum remige pontum,</l>
                <l xml:id="d001l615" n="615">Et demum Thebas, quae succedentibus annis</l>
                <l xml:id="d001l616" n="616">Urbs est dicta Iovis, faciens iter arida longum</l>
                <l xml:id="d001l617" n="617">Per loca, deveni. Iam tertia fluxerat aestas</l>
                <l xml:id="d001l618" n="618">Tertia hyems, Phryxique domos intrarat Apollo</l>
                <l xml:id="d001l619" n="619">Nuper, et in vernos ibant nova pascua flores.</l>
                <l xml:id="d001l620" n="620">Ecce dies, medio dum sol sine nubibus axe</l>
                <l xml:id="d001l621" n="621">Curreret, extemplo in noctem transivit opacam,</l>
                <l xml:id="d001l622" n="622">Res horrenda oculis mortalibus, orta repente</l>
                <l xml:id="d001l623" n="623">Murmura, et exanguis trepida pavor ingruit urbi.</l>
                <l xml:id="d001l624" n="624">Sydera miramur toto apparentia coelo,</l>
                <l xml:id="d001l625" n="625">Sol aberat solus, qui protinus alitis instar</l>
                <l xml:id="d001l626" n="626">Nulla suae linquens lucis vestigia fugit.</l>
                <l xml:id="d001l627" n="627">Castor in occasu rutilat, Capricornus in ortu,</l>
                <l xml:id="d001l628" n="628">Pleiades, Hyades, et lapsi cornua Tauri</l>
                <l xml:id="d001l629" n="629">Ac tria deltoton scribentia cernimus astra.</l>
                <l xml:id="d001l630" n="630">Ecce Aries summo gradiens altissimus orbe,</l>
                <l xml:id="d001l631" n="631">Ecce Dionaei pisces, agnovimus urnam.</l>
                <l xml:id="d001l632" n="632">Navigat in stellis Argo, descendit in undas</l>
                <l xml:id="d001l633" n="633">Iam Lepus, ascendit Cepheus per singula visum</l>
                <l xml:id="d001l634" n="634">Fert magus, et coelum suspenso examinat ore.</l>
                <l xml:id="d001l635" n="635">Longe aberat nocturna Hecate, ne credere posses</l>
                <l xml:id="d001l636" n="636">Defectum quem Luna facit, iam lucida toto</l>
                <l xml:id="d001l637" n="637">Orbe per extremae currebat brachia Librae.</l>
                <l xml:id="d001l638" n="638">Per fora mortales quasi larvae obscura ferebant</l>
                <l xml:id="d001l639" n="639">Ora, lucernarum accendunt ellychnia, supplent</l>
                <l xml:id="d001l640" n="640">Igne diem, accensaeque faces per compita lucent.</l>
                <l xml:id="d001l641" n="641">Per freta mirantur nautae, per rura bubulci</l>
                <l xml:id="d001l642" n="642">In mediis deprensi operis, remumque tenentes</l>
                <l xml:id="d001l643" n="643">Illi, stivam isti verso modo lumine ad ortum</l>
                <l xml:id="d001l644" n="644">Et modum ad occasum solem inter sydera quaerunt.</l>
                <l xml:id="d001l645" n="645">Conveniunt quibus est magni solertia mundi,</l>
                <l xml:id="d001l646" n="646">Et causam insolitae noctis scrutantur, et umbrae,</l>
                <l xml:id="d001l647" n="647">Quae subita totum abstulerit caligine solem.</l>
                <l xml:id="d001l648" n="648">Et cum nulla operis tanti apparent origo</l>
                <l xml:id="d001l649" n="649">Causa ve, nonnullis vanis rationibus acti</l>
                <l xml:id="d001l650" n="650">Iurabant solem aeternas iniisse tenebras.</l>
                <l xml:id="d001l651" n="651">Et velut absumpto lychni extinguuntur olivo,</l>
                <l xml:id="d001l652" n="652">Materia flammis iam deficiente sepultum,</l>
                <l xml:id="d001l653" n="653">Ac quaedam quasi longaevum vixisse Cometam</l>
                <l xml:id="d001l654" n="654">Illuc usque dies tandem clausisse supremos,</l>
                <l xml:id="d001l655" n="655">Mox ut ad aetatis iustae pervenerit annos,</l>
                <l xml:id="d001l656" n="656">Ut terrena solent venturo obnoxia fato</l>
                <l xml:id="d001l657" n="657">Corpora, quae vivunt, vitaeque carentia sensu.</l>
                <l xml:id="d001l658" n="658">Contra certare deos, et bella volebant</l>
                <l xml:id="d001l659" n="659">Orta per Elysios parere haec miracula campos.</l>
                <l xml:id="d001l660" n="660">Tunc ego vana putans alii quaecunque ferebant,</l>
                <l xml:id="d001l661" n="661">Vi mihi nescio qua vocemque animumque movente,</l>
                <l xml:id="d001l662" n="662">Credite, clamavi luxato machina mundo</l>
                <l xml:id="d001l663" n="663">Vel ruet haec ingens, atque in chaos acta recedet</l>
                <l xml:id="d001l664" n="664">Ex oculis, aut ipse opifex qui condidit illam</l>
                <l xml:id="d001l665" n="665">Nunc patitur, magnaque gemens sub mole fatiscit.</l>
                <l xml:id="d001l666" n="666">Quis mihi tunc haec verba pater, quis misit in ora</l>
                <l xml:id="d001l667" n="667">Spiritus? Ignorans ut in haec praesagia lingua</l>
                <l xml:id="d001l668" n="668">Curreret, et labens in vera oracula sermo</l>
                <l xml:id="d001l669" n="669">Afflatam credi faceret mihi numine mentem?"</l>
                <l xml:id="d001l670" n="670">Haec videre Arabes, Persae haec spectacula, et Indi</l>
                <l xml:id="d001l671" n="671">Mirati haec signa infandae tam horrentia noctis.</l>
                <l xml:id="d001l672" n="672">Assyriae in primis gentes, Solymique penates,</l>
                <l xml:id="d001l673" n="673">Unde erat his ortus tenebris moriente deorum</l>
                <l xml:id="d001l674" n="674">Principe, et infernas Christo subeunte lacunas,</l>
                <l xml:id="d001l675" n="675">Ut salvaret avos, et ab alto educeret orco.</l>
                <l xml:id="d001l676" n="676">Ingens ille tremor terrarum altissima frangens</l>
                <l xml:id="d001l677" n="677">Viscera, et horribili collidens marmora planctu</l>
                <l xml:id="d001l678" n="678">Quo manes agitante ferunt exisse sepulchris,</l>
                <l xml:id="d001l679" n="679">Divinum testatur opus, sed Olympica nunquam</l>
                <l xml:id="d001l680" n="680">Visa prius magis, humanas miracula mentes</l>
                <l xml:id="d001l681" n="681">Credere adegerunt illo esse in corpore numen,</l>
                <l xml:id="d001l682" n="682">Quod pelago, quod syderibus, dominatur et orco.</l>
                <l xml:id="d001l683" n="683">Nam motum quo terra tremit videre frequenter</l>
                <l xml:id="d001l684" n="684">Mortales, neque divini praetendere quicquam</l>
                <l xml:id="d001l685" n="685">Assolet, ipsum etenim terrestribus insita causis</l>
                <l xml:id="d001l686" n="686">Vis ciet, et talem profert natura tumultum.</l>
                <l xml:id="d001l687" n="687">At nox illa diem subitis quae absorbuit umbris</l>
                <l xml:id="d001l688" n="688">Dum foret opposito Phoebe contraria fratri</l>
                <l xml:id="d001l689" n="689">Arguit obstrusum in tanto molimine, quod non</l>
                <l xml:id="d001l690" n="690">Fas alia fuerat prodire ab origine numen.</l>
                <l xml:id="d001l691" n="691">"O divine senex tu qui tam grandibus actis</l>
                <l xml:id="d001l692" n="692">Tunc aderas, qui tantarum miracula rerum</l>
                <l xml:id="d001l693" n="693">Intuitus, foelix verum foelicior olim</l>
                <l xml:id="d001l694" n="694">Cum semper virides aurorae ascenderis hortos,</l>
                <l xml:id="d001l695" n="695">Fundit aquam magnos ubi fons in quattuor amnes.</l>
                <l xml:id="d001l696" n="696">Missa sed ad praesens ea sint, tibi multa supersunt</l>
                <l xml:id="d001l697" n="697">Ante illos navanda dies, cito desinet istud</l>
                <l xml:id="d001l698" n="698">Exilium Cares iterum Lelegesque videbis</l>
                <l xml:id="d001l699" n="699">Ac Lycios. Gaudens Ephebus te tota reverso</l>
                <l xml:id="d001l700" n="700">Gestiet, et plausu fluet usque ad littora magno."</l>
                <l xml:id="d001l701" n="701">Omnia perficiens opera intermissa, Latini</l>
                <l xml:id="d001l702" n="702">Coniurant cives Romani in fata Tyranni</l>
                <l xml:id="d001l703" n="703">Et ferro armati solemne parant holocaustum.</l>
                <l xml:id="d001l704" n="704">Talia praesago fatum divinitus ore</l>
                <l xml:id="d001l705" n="705">Complexus senior placidis ita vocibus orsus.</l>
                <l xml:id="d001l706" n="706">"O bene confultum venturo talibus aevo</l>
                <l xml:id="d001l707" n="707">Subsidiis, iecit qui fundamenta, columnas</l>
                <l xml:id="d001l708" n="708">Incipit ingentes altis supponere tectis</l>
                <l xml:id="d001l709" n="709">Christus, ut in coelum moles altissima surgat.</l>
                <l xml:id="d001l710" n="710">O Pauli longe foelix labor, insita, Christo</l>
                <l xml:id="d001l711" n="711">Auspice, in ingentes surgunt plantaria ramos.</l>
                <l xml:id="d001l712" n="712">Macte animo, macte ingenio, doctissime Graium,</l>
                <l xml:id="d001l713" n="713">Insta operi, ne perde dies, imitare magistrum.</l>
                <l xml:id="d001l714" n="714">Luxuriant segetes, ubi sudavere coloni,</l>
                <l xml:id="d001l715" n="715">Atque ubi depresso genuerunt vomere tauri.</l>
                <l xml:id="d001l716" n="716">Et quia iam dudum gentis primaria nostrae</l>
                <l xml:id="d001l717" n="717">Lumina sub magno Romae occubuere Tyranno,</l>
                <l xml:id="d001l718" n="718">Te decet o Dyonisi oras accedere ad illas,</l>
                <l xml:id="d001l719" n="719">Ac fidei praestare operam, quasi culta rigando</l>
                <l xml:id="d001l720" n="720">Arva, latinorumque animos firmare loquendo.</l>
                <l xml:id="d001l721" n="721">Roma caput rerum est. Romam Deus esse suorum</l>
                <l xml:id="d001l722" n="722">Pontificum sedem statuit, quibus omnia cedant</l>
                <l xml:id="d001l723" n="723">Regna, quibus reges ipsi quoque sceptra Latini</l>
                <l xml:id="d001l724" n="724">Submittant, quorum acclives vestigia adorent.</l>
                <l xml:id="d001l725" n="725">Ito igitur, nec te Graium cura ulla retardet,</l>
                <l xml:id="d001l726" n="726">Ipse subito humeris onus hoc, populosque movebo</l>
                <l xml:id="d001l727" n="727">Non solum ad Christi imperium, sed ad omnia Pauli</l>
                <l xml:id="d001l728" n="728">Scita, per Aemathios iam promulgata penates,</l>
                <l xml:id="d001l729" n="729">Per Galatas, transmissa Rhodum, transmissa Corynthum,</l>
                <l xml:id="d001l730" n="730">Haec ego dum fando coelum hoc haurire licebit</l>
                <l xml:id="d001l731" n="731">Firmabo, et verbis quodam velut amne rigabo.</l>
                <l xml:id="d001l732" n="732">Non eget ignavis Christus, somnum, ocia, mensas,</l>
                <l xml:id="d001l733" n="733">Deliciasque suis adimens iubet ista relinqui</l>
                <l xml:id="d001l734" n="734">Terrigenis, quibus est vitae spes nulla futurae</l>
                <l xml:id="d001l735" n="735">Vade, meo Dyonisi urbem solare Latinam</l>
                <l xml:id="d001l736" n="736">Nomine, Clementem cui sceptra et regna reliquit</l>
                <l xml:id="d001l737" n="737">Simon Petrus adhuc vivens, sociosque saluta."</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Nicola Ruzzenenti</bibl>
                </head>
                <l xml:id="d002l1" n="1">Talibus admonitus Christi fortissimus Heros</l>
                <l xml:id="d002l2" n="2">Praeside suffecto qui pro se in puppe sederet,</l>
                <l xml:id="d002l3" n="3">Protinus ira parat. Comitem se rusticus addit</l>
                <l xml:id="d002l4" n="4">Addit Eleutherius, duo constantissima in omni</l>
                <l xml:id="d002l5" n="5">Aequoris et terrae casu et discrimine corda.</l>
                <l xml:id="d002l6" n="6">His velut Aesonides Polluce et Castore quondam,</l>
                <l xml:id="d002l7" n="7">Fretus abit, secat Ionium, Rheginaque contra</l>
                <l xml:id="d002l8" n="8">Littora dum pleno fertur prora ardua velo</l>
                <l xml:id="d002l9" n="9">Multa super Paulo memorat, quo fregerit astu</l>
                <l xml:id="d002l10" n="10">Perfidiam gentis Solymae, discordia quali</l>
                <l xml:id="d002l11" n="11">Vaframento inter rabidos surrexerit hostes.</l>
                <l xml:id="d002l12" n="12">Utque appellato Tyrias conscenderit undas</l>
                <l xml:id="d002l13" n="13">Caesare, declinans odia intestina suorum.</l>
                <l xml:id="d002l14" n="14">Ut maris irati patiens discrimina Syrtes</l>
                <l xml:id="d002l15" n="15">Circuit, ut pulsus Lesboa ad littora tandem</l>
                <l xml:id="d002l16" n="16">Incidit in latitans subter sarmenta venenum.</l>
                <l xml:id="d002l17" n="17">Utque Dicarchaeos demum translatus in agros</l>
                <l xml:id="d002l18" n="18">Venerit ad Tyberim, Romamque intraverit urbem.</l>
                <l xml:id="d002l19" n="19">Ut quia letiferae dente non sensit Echidnae</l>
                <l xml:id="d002l20" n="20">Crediderit Lesbos Paulum genus esse Deorum.</l>
                <l xml:id="d002l21" n="21">Iam ratis Auloni radens freta proxima cursum</l>
                <l xml:id="d002l22" n="22">Vertit ad Hydruntem. Borea spirante Tarentum</l>
                <l xml:id="d002l23" n="23">Labitur, apparetque Croton, iam suscipit Eurus</l>
                <l xml:id="d002l24" n="24">Carbasa, circuitu longo Rhegina leguntur</l>
                <l xml:id="d002l25" n="25">Aequora, Trinacriam laeva et Messenia cernunt</l>
                <l xml:id="d002l26" n="26">Littora, deseritur sinuosa Calabria dextra.</l>
                <l xml:id="d002l27" n="27">Iamque Salernigenas Citros et mala tuuntur</l>
                <l xml:id="d002l28" n="28">Aurea, et Hesperiam sylvas ostendit Amalphis,</l>
                <l xml:id="d002l29" n="29">Aspiciunt Capreas, Campanaque littora circum</l>
                <l xml:id="d002l30" n="30">Est via, Parthenope Sirenum maxima quondam</l>
                <l xml:id="d002l31" n="31">Hos tenuit colles, urbi quoque nomina fecit.</l>
                <l xml:id="d002l32" n="32">Praetereunt Baias, et quos Aeneia nutrix</l>
                <l xml:id="d002l33" n="33">Appellavit agros, Tyberina per ostia tandem</l>
                <l xml:id="d002l34" n="34">Lapsa ratis placido Romam subremigat amne.</l>
                <l xml:id="d002l35" n="35">Et iam Tarpeius vicinam nubibus arcem</l>
                <l xml:id="d002l36" n="36">Praetendebat apex, iam Pallanteus Apollo</l>
                <l xml:id="d002l37" n="37">Et Cybelaea aedes, et Aventinensia templa</l>
                <l xml:id="d002l38" n="38">Proxima velabro, triviae sacrata Dianae,</l>
                <l xml:id="d002l39" n="39">Romanam nautis maiestatem ostentabant.</l>
                <l xml:id="d002l40" n="40">At quoniam campis Paulum Dionysius istis</l>
                <l xml:id="d002l41" n="41">Viderat in mortem vitam mutasse, repente</l>
                <l xml:id="d002l42" n="42">Et puppim in Tyberis dextrum latus exit, et agro</l>
                <l xml:id="d002l43" n="43">It quaerens viridi si quae vestigia cernat,</l>
                <l xml:id="d002l44" n="44">Pastorem casu qui per dumeta vagantes</l>
                <l xml:id="d002l45" n="45">Hic pascebat oves et pauca armenta, repertum</l>
                <l xml:id="d002l46" n="46">Sic compellat. "Ades pastor, pervenit ad aures</l>
                <l xml:id="d002l47" n="47">Forte tuas Pauli nomen, qui dicitur olim</l>
                <l xml:id="d002l48" n="48">Caesare sub sexto Tyberim truncatus ad amnem?</l>
                <l xml:id="d002l49" n="49">Ille nihil cunctatus - ait - celeberrima Pauli</l>
                <l xml:id="d002l50" n="50">Fama per has oras superest, vidisse recordor</l>
                <l xml:id="d002l51" n="51">Illum ego per populos et magna et mira loquentem,</l>
                <l xml:id="d002l52" n="52">Hunc bene de cunctis meritum immanissimus hostis</l>
                <l xml:id="d002l53" n="53">Humani generis Nero sustulit. His tribus ipse</l>
                <l xml:id="d002l54" n="54">Fontibus est author, ternos en aspice fontes.</l>
                <l xml:id="d002l55" n="55">Nam caput illius seu quodam numine latum,</l>
                <l xml:id="d002l56" n="56">Seuque et ipse Deus fuerit, postquam ense recisum est,</l>
                <l xml:id="d002l57" n="57">Ter saliit, totidem fontes, mirabile dictu</l>
                <l xml:id="d002l58" n="58">Effluxere locis, quas lapsus ab aere vertex</l>
                <l xml:id="d002l59" n="59">Presserat, ubertim latices iuere per herbas.</l>
                <l xml:id="d002l60" n="60">Hic noctu lucere faces, lambi ignibus agrum</l>
                <l xml:id="d002l61" n="61">Cernimus, atque modis flammas incedere miris.</l>
                <l xml:id="d002l62" n="62">Hic melos auditum cantu alternante vicissim.</l>
                <l xml:id="d002l63" n="63">Quale reor primos nunquam audivisse Quirites.</l>
                <l xml:id="d002l64" n="64">Ob scelus hoc ingens (nostras sic fama per oras)</l>
                <l xml:id="d002l65" n="65">Funere tam crudo Divi oppressere Neronem."</l>
                <l xml:id="d002l66" n="66">Talibus affectus verbis Dionysius ibat</l>
                <l xml:id="d002l67" n="67">In lachrymas, et prostratus dedit oscula campo,</l>
                <l xml:id="d002l68" n="68">Ac tribus admoto laticem de fontibus ore</l>
                <l xml:id="d002l69" n="69">Hausit, idem fletu comites egere profuso.</l>
                <l xml:id="d002l70" n="70">Multa simul fantes abeunt, Romana subintrant</l>
                <l xml:id="d002l71" n="71">Moenia, suspenso mirantibus omnia vultu</l>
                <l xml:id="d002l72" n="72">Publicus occurrit vicus, fora bina, patentis</l>
                <l xml:id="d002l73" n="73">Undique delubrum Iani, via sacra suburra,</l>
                <l xml:id="d002l74" n="74">Romanumque forum, victo Germania Rheno.</l>
                <l xml:id="d002l75" n="75">Alta in mole sedens statuaque superbus equestri</l>
                <l xml:id="d002l76" n="76">Pegmaticus Cesar, pacis sublimia templa,</l>
                <l xml:id="d002l77" n="77">Tum structura recens Pariis subnixa columnis.</l>
                <l xml:id="d002l78" n="78">Porticus everso succedens Livia tecto</l>
                <l xml:id="d002l79" n="79">Atque Colosseum, steterant ubi stagna Neronis,</l>
                <l xml:id="d002l80" n="80">Et domus illa ingens gemmis insignis et auro,</l>
                <l xml:id="d002l81" n="81">Quae tenuit tantis loca desolata ruinis,</l>
                <l xml:id="d002l82" n="82">Omnia spe maiora vident, mirantur euntes</l>
                <l xml:id="d002l83" n="83">In nubes coelumque domos, et Hymettia templa.</l>
                <l xml:id="d002l84" n="84">Dorsa Quirinalis clivi super alta meantes</l>
                <l xml:id="d002l85" n="85">Despiciunt ripas Tyberis, campumque iacentem</l>
                <l xml:id="d002l86" n="86">Qui Martis cognomen habet, magnalia quondam.</l>
                <l xml:id="d002l87" n="87">In medio duo templa amni, Iovis atque Nepotis</l>
                <l xml:id="d002l88" n="88">Pantheon, Augusti tumulum, sacram Isidis aedem.</l>
                <l xml:id="d002l89" n="89">Ianiculi, Vaticani iuga consita lauro,</l>
                <l xml:id="d002l90" n="90">Vite, oleis, myrtho, Pompeianumque theatrum,</l>
                <l xml:id="d002l91" n="91">Ac molem Marcelle tuam, quae fronte videtur</l>
                <l xml:id="d002l92" n="92">Montanis certare iugis, et in asta minari.</l>
                <l xml:id="d002l93" n="93">Et septem longo cinctos munimine colles.</l>
                <l xml:id="d002l94" n="94">Contemplati urbem tantam migrasse fatentur</l>
                <l xml:id="d002l95" n="95">Omnibus e terris rerum miracula Romam.</l>
                <l xml:id="d002l96" n="96">Invento demum Coeli sub monte Vibeni</l>
                <l xml:id="d002l97" n="97">Romani pastore gregis Clemente, penates</l>
                <l xml:id="d002l98" n="98">Intravere pios, et consumpsere loquendo</l>
                <l xml:id="d002l99" n="99">Multa super Pathmo totam super Hellade noctem.</l>
                <l xml:id="d002l100" n="100">Altera lux aderat, sacro cum mane peracto</l>
                <l xml:id="d002l101" n="101">Clementem affatus tali Dionysius orsu est.</l>
                <l xml:id="d002l102" n="102">"Sancte pater, num vana tuos quae fama parentes</l>
                <l xml:id="d002l103" n="103">Germanosque refert Roma te impube relicto</l>
                <l xml:id="d002l104" n="104">Tot maris et terrae quondam exanclasse labores?</l>
                <l xml:id="d002l105" n="105">Nuper enim veniens per amoenum Tybridis amnem</l>
                <l xml:id="d002l106" n="106">Audivi aerumnae mira infortunia tantae.</l>
                <l xml:id="d002l107" n="107">Sed vereor (quis enim vulgi rumoribus ausit</l>
                <l xml:id="d002l108" n="108">Fidere?) ne fuerit vanus qui rettulit author."</l>
                <l xml:id="d002l109" n="109">Tum Clemens, quod in hoc divina potentia casu</l>
                <l xml:id="d002l110" n="110">Luceat, et pietas, et quae mundana gubernant</l>
                <l xml:id="d002l111" n="111">Sydera, et immensam hanc mundi sapientia molem,</l>
                <l xml:id="d002l112" n="112">Tentabit historiam paucis complectier omnem.</l>
                <l xml:id="d002l113" n="113">Cum pater immensis opibus polleret, et alto</l>
                <l xml:id="d002l114" n="114">Sedulo ad eximios animo aspiraret honores</l>
                <l xml:id="d002l115" n="115">Romano de more, duos transmisit Athenas</l>
                <l xml:id="d002l116" n="116">Disciplinarum altricem, linguaeque magistram</l>
                <l xml:id="d002l117" n="117">Ut novisti urbem natos, prae se alta ferentes</l>
                <l xml:id="d002l118" n="118">Ingenia et cunctos in spem magnam indole agentes.</l>
                <l xml:id="d002l119" n="119">Impatiens matris pietas, ut pignora vidit</l>
                <l xml:id="d002l120" n="120">Discessura, gravi nimium afflictata dolore est,</l>
                <l xml:id="d002l121" n="121">Et versa in lachrymis animas muliebribus arma</l>
                <l xml:id="d002l122" n="122">Astitit ante virum exorans per numina Vesta</l>
                <l xml:id="d002l123" n="123">Per Triviae, per Iunonis, per Palladis aras,</l>
                <l xml:id="d002l124" n="124">Per superos omnes natis concederet, ire</l>
                <l xml:id="d002l125" n="125">Se comitem, tristi tandem pater annuit ore</l>
                <l xml:id="d002l126" n="126">Atque ita Romano solvunt de littore classem.</l>
                <l xml:id="d002l127" n="127">Ut ratis Ionio in magno steti, ecce repente</l>
                <l xml:id="d002l128" n="128">Ingruit antennis Aquilo, qui turbine navem</l>
                <l xml:id="d002l129" n="129">Praecipiti iactans ventosa per aequora, tandem</l>
                <l xml:id="d002l130" n="130">Idaliae allisit cauti, sparsitque per undas</l>
                <l xml:id="d002l131" n="131">Res, homines, et quicquid opum penus ampla ferebat.</l>
                <l xml:id="d002l132" n="132">A decimo mater fluctu proiecta resedit</l>
                <l xml:id="d002l133" n="133">Littore vicino, fratres, ad pectora tracto</l>
                <l xml:id="d002l134" n="134">Qui convulsus erat, clavo, vasti maris aestu</l>
                <l xml:id="d002l135" n="135">Iactati, donec facti Pyratica praeda</l>
                <l xml:id="d002l136" n="136">Venivere seni Cyprio, sic affuit illis</l>
                <l xml:id="d002l137" n="137">Vis ignota Deus, quam ignorari nomine sortem</l>
                <l xml:id="d002l138" n="138">Appellant homines. Hic delectatus eorum</l>
                <l xml:id="d002l139" n="139">Moribus ingenuis, tanquam sua pignora fovit.</l>
                <l xml:id="d002l140" n="140">Mox sene defuncto vita et mortalibus annis</l>
                <l xml:id="d002l141" n="141">Optata iuvenes sunt libertate potiti.</l>
                <l xml:id="d002l142" n="142">Tum magus errabat vicina per oppida Simon</l>
                <l xml:id="d002l143" n="143">Incautorum anceps hominum, mala pharmaca Simon</l>
                <l xml:id="d002l144" n="144">Doctus, et Aemonio sensus illudere cantu.</l>
                <l xml:id="d002l145" n="145">Hic iuvenes avidos opera admiranda magorum</l>
                <l xml:id="d002l146" n="146">Cernere pellexit, studioque involvit inani.</l>
                <l xml:id="d002l147" n="147">Fraus ubi iam detecta viri, concordibus ambo</l>
                <l xml:id="d002l148" n="148">Convenere animus, Petrum meliora sequuti</l>
                <l xml:id="d002l149" n="149">Sensa doli expertem Christo miserante iuventa.</l>
                <l xml:id="d002l150" n="150">Haec pater ignorans, et praesagire sinistri,</l>
                <l xml:id="d002l151" n="151">Nuncius exacto quia nunquam venerat anno,</l>
                <l xml:id="d002l152" n="152">Incipiens aliquid, curam hanc dubiumque timorem</l>
                <l xml:id="d002l153" n="153">Non tulit ulterius, me sub tutore relicto</l>
                <l xml:id="d002l154" n="154">Navigat uxorem et natos visurus Athenas,</l>
                <l xml:id="d002l155" n="155">Et quid opus multis horas disperdere verbis?</l>
                <l xml:id="d002l156" n="156">Sors eadem deprendit eum, nam pulsus ad oras</l>
                <l xml:id="d002l157" n="157">Naufragus Idalias, Cypriam Salamina petivit.</l>
                <l xml:id="d002l158" n="158">Sic dispersa domus, sed quo remavit in unum</l>
                <l xml:id="d002l159" n="159">Ordine percurrens rerum fastigia dicam.</l>
                <l xml:id="d002l160" n="160">Petrus ad Assyrios a Thermodoonte revertens</l>
                <l xml:id="d002l161" n="161">Appulit in Cyprum geminis cum fratribus, urbem</l>
                <l xml:id="d002l162" n="162">Teucrida dum peteret, littusque perambulat, ecce</l>
                <l xml:id="d002l163" n="163">Sordida mendico mulier quae ambibat amictu</l>
                <l xml:id="d002l164" n="164">Supplicat auxilium, et misero petit ore trientem</l>
                <l xml:id="d002l165" n="165">Illachrimans, prae seque, ferens longe anxia corda.</l>
                <l xml:id="d002l166" n="166">Hanc pius admirans. "Quae te fortuna fatigat?</l>
                <l xml:id="d002l167" n="167">- Petrus ait -. Quae te luctu sors afficit atro?"</l>
                <l xml:id="d002l168" n="168">Moeror inardescens crebris singultibus illam</l>
                <l xml:id="d002l169" n="169">Concutit, et verbis imo in pulmone retentis</l>
                <l xml:id="d002l170" n="170">Impedit eloquium, voces demum exit istas.</l>
                <l xml:id="d002l171" n="171">"Sum Romana nurus, Niobe infoelicior illa</l>
                <l xml:id="d002l172" n="172">Quae pluit in latices, nomen pudet edere, nomen</l>
                <l xml:id="d002l173" n="173">Inter Romuleas olim memorabile matres.</l>
                <l xml:id="d002l174" n="174">Quod fuerim foelix praesens aerumna rubori est.</l>
                <l xml:id="d002l175" n="175">Sed tamen ut noris quam sim miserabilis, edam:</l>
                <l xml:id="d002l176" n="176">Mattidiana vocor, natis orbata duobus</l>
                <l xml:id="d002l177" n="177">Aequore in hoc mersis, et in his crudelibus undis:</l>
                <l xml:id="d002l178" n="178">Sola vagor frustra implorans hominesque deosque</l>
                <l xml:id="d002l179" n="179">Insigni privata viro, privata paternis</l>
                <l xml:id="d002l180" n="180">Sedibus, et nato, quem prima aetate loquentem</l>
                <l xml:id="d002l181" n="181">Nondum recta domi male fortunata reliqui.</l>
                <l xml:id="d002l182" n="182">Commiserans matrem senior tam dura ferentem</l>
                <l xml:id="d002l183" n="183">Fata, modum lachrymis finem singultibus - inquit -</l>
                <l xml:id="d002l184" n="184">Pone precor mulier, Christus tibi pignora fecit</l>
                <l xml:id="d002l185" n="185">Salva brevi sobolem totam visura domumque."</l>
                <l xml:id="d002l186" n="186">Haec tam certa dabat nurui promissa Latinae,</l>
                <l xml:id="d002l187" n="187">Discipulis senior quoniam referentibus istos</l>
                <l xml:id="d002l188" n="188">Audierat casus, et respondere videbat</l>
                <l xml:id="d002l189" n="189">Oribus ora, parens ab imagine prodita, ab ipsis</l>
                <l xml:id="d002l190" n="190">Gestibus, apprensam dextra deducit ad undas.</l>
                <l xml:id="d002l191" n="191">Et vocat e puppi iuvenes, quid plura necesse est?</l>
                <l xml:id="d002l192" n="192">Res natura sagax, mora nulla, ut pignora vidit,</l>
                <l xml:id="d002l193" n="193">Protinus agnovit, pietas praecordia flammis</l>
                <l xml:id="d002l194" n="194">Corripiens it in amplexus, it in oscula praeceps,</l>
                <l xml:id="d002l195" n="195">Pignora sic mater, sic invenere parentem</l>
                <l xml:id="d002l196" n="196">Pignora, sic pietas illos divina coegit.</l>
                <l xml:id="d002l197" n="197">Littus idem circumlabens Themesea tenebat</l>
                <l xml:id="d002l198" n="198">Arva ratis, viridem cum rursus ab aequore in agrum</l>
                <l xml:id="d002l199" n="199">Desiliens Simon squalentem corpore toto</l>
                <l xml:id="d002l200" n="200">Forte virum ac multis flentem sua fata querelis</l>
                <l xml:id="d002l201" n="201">Repperit, et gravibus tentans absolvere curis</l>
                <l xml:id="d002l202" n="202">Supplicat aequo animo ferat infortunia, divos</l>
                <l xml:id="d002l203" n="203">Commiseraturos, regem omnipotentis Olympi</l>
                <l xml:id="d002l204" n="204">Affore promittit, maiore adversa ferenti</l>
                <l xml:id="d002l205" n="205">Spe, meliori animo superos in vota vocanti.</l>
                <l xml:id="d002l206" n="206">Ille autem contra verbis incessit amaris</l>
                <l xml:id="d002l207" n="207">Numina, et in vanum orari superosque Deumque</l>
                <l xml:id="d002l208" n="208">Acrius affirmat, solo contingere fato</l>
                <l xml:id="d002l209" n="209">Singula, et esse polos omni sine numine iurat.</l>
                <l xml:id="d002l210" n="210">Sic sibi praereptam uxorem, sic pignora clamat</l>
                <l xml:id="d002l211" n="211">Mersa freto, sic se iactatum turbine et undis</l>
                <l xml:id="d002l212" n="212">Huc annasse inopem vitae, et rerum omnium egenum.</l>
                <l xml:id="d002l213" n="213">"Civis eram Romanus - ait - ditissimus auri,</l>
                <l xml:id="d002l214" n="214">Prole, clientelis, felix et coniuge quondam.</l>
                <l xml:id="d002l215" n="215">Martidiana mihi coniunx pulcherrima forma</l>
                <l xml:id="d002l216" n="216">Quae fuerat, servum fato impellente sequuta est</l>
                <l xml:id="d002l217" n="217">Dum simulat natis comitem sese ire duobus,</l>
                <l xml:id="d002l218" n="218">Quos ego ad Acteae gentis Gymnasmata misi,</l>
                <l xml:id="d002l219" n="219">Surripuere mihi misero simul omnia fata</l>
                <l xml:id="d002l220" n="220">Impia, et humanos nil commiserantia casus.</l>
                <l xml:id="d002l221" n="221">Nuper anim nautas dum percunctarer Achivos</l>
                <l xml:id="d002l222" n="222">De rate quae tulerat natos a littore nostro</l>
                <l xml:id="d002l223" n="223">Respondere simul nautas ipsumque magistrum</l>
                <l xml:id="d002l224" n="224">Naufragio ingenti mersos in fluctibus istis</l>
                <l xml:id="d002l225" n="225">Et fragmenta ratis tellure iacentia propter</l>
                <l xml:id="d002l226" n="226">Littora monstrarunt, agnovi Castores ambos</l>
                <l xml:id="d002l227" n="227">In tabulis pictos, fuerant quae insigna puppi,</l>
                <l xml:id="d002l228" n="228">Ac tutela, potens nil contra immobile fatum.</l>
                <l xml:id="d002l229" n="229">Horum ego dum cursus magni perscrutor Olympi</l>
                <l xml:id="d002l230" n="230">Inveni in stellis causas ortum malorum."</l>
                <l xml:id="d002l231" n="231">Sic pater astrorum cura delusus inani.</l>
                <l xml:id="d002l232" n="232">Tum senior Petrus natorum nomina postquam</l>
                <l xml:id="d002l233" n="233">Audiit. "O civis, pone hunc Romane dolorem.</l>
                <l xml:id="d002l234" n="234">Huc ades, uxorem divum Pater et tua - dixit -</l>
                <l xml:id="d002l235" n="235">Pignora restituit, magni Deus istius author</l>
                <l xml:id="d002l236" n="236">Muneris est, venerare Deum qui sydera torquet,</l>
                <l xml:id="d002l237" n="237">Qui coelum et si quid fatum est, fatum omne gubernat."</l>
                <l xml:id="d002l238" n="238">Talibus excitus dictis ad littora tendit,</l>
                <l xml:id="d002l239" n="239">Pallia naufragio situosus et ora recenti</l>
                <l xml:id="d002l240" n="240">Agnoscitque suos, et prae dulcedine largo</l>
                <l xml:id="d002l241" n="241">Fusus humi Petro irrorat at vestigia planctu.</l>
                <l xml:id="d002l242" n="242">Inventis igitur natis et coniuge laetus</l>
                <l xml:id="d002l243" n="243">In nova commento ruit infortunia miro,</l>
                <l xml:id="d002l244" n="244">Nam Magus ut novit fata haec tam immania, Petro</l>
                <l xml:id="d002l245" n="245">Auspice, in eventus sic evasisse secundos,</l>
                <l xml:id="d002l246" n="246">Invidit iam faustam homini mens inpia sortem.</l>
                <l xml:id="d002l247" n="247">Et cupiens aliquo tristi subvertere casu</l>
                <l xml:id="d002l248" n="248">Gaudia tanta, mei sua transformavit in ora</l>
                <l xml:id="d002l249" n="249">Ora patris, Magici tantum valuere susurri.</l>
                <l xml:id="d002l250" n="250">Petrus advertens, fraudem convertere in ipsum</l>
                <l xml:id="d002l251" n="251">Criminis authorem studuit. Iubet ocyus illum</l>
                <l xml:id="d002l252" n="252">Artibus affectum vetitis praecurrere in urbem</l>
                <l xml:id="d002l253" n="253">Antiochi, et causam Christi defendere vultu,</l>
                <l xml:id="d002l254" n="254">Simonem referente Magum, qui plurima paucos</l>
                <l xml:id="d002l255" n="255">Ante dies rabido in Christum latraverat ore.</l>
                <l xml:id="d002l256" n="256">Ille abit, et populos Simonem audire putantes</l>
                <l xml:id="d002l257" n="257">Sic affatur. "Eram Petro contrarius olim</l>
                <l xml:id="d002l258" n="258">Antiochi cives, magni modo cognita Christi</l>
                <l xml:id="d002l259" n="259">Relligio, fugat omne odium, totamque revellit</l>
                <l xml:id="d002l260" n="260">Corde simultatem, sensum duo pectora in unum</l>
                <l xml:id="d002l261" n="261">Concilians, pudet erroris, pudet esse loquutum</l>
                <l xml:id="d002l262" n="262">Numina quae Christi post explorata retractem,</l>
                <l xml:id="d002l263" n="263">Sed tamen est satius vinci quam errare, pudorem</l>
                <l xml:id="d002l264" n="264">Ferre brevem semel, aeterno quam errore teneri.</l>
                <l xml:id="d002l265" n="265">Non mutanda meam haec sententia mentem</l>
                <l xml:id="d002l266" n="266">Qui me alias unquam scierit diversa docentem,</l>
                <l xml:id="d002l267" n="267">Pellat in exilium, flamma interdicat et unda.</l>
                <l xml:id="d002l268" n="268">Observate igitur Petrum divina ferentem</l>
                <l xml:id="d002l269" n="269">Dogmata, et applausu redeunti occurrite magno."</l>
                <l xml:id="d002l270" n="270">Sic ait, hunc igitur plebes urbana salubrem</l>
                <l xml:id="d002l271" n="271">Sic est passa dolum, Petroque immobilis haesit</l>
                <l xml:id="d002l272" n="272">Pastor ut edocuit casus et fata suorum,</l>
                <l xml:id="d002l273" n="273">Sic merito illusum risit Dionysius hostem.</l>
                <l xml:id="d002l274" n="274">Sol fugit a nobis aliumque habitantibus orbem</l>
                <l xml:id="d002l275" n="275">Nascitur Antipodum populis, cum nocte resurgit</l>
                <l xml:id="d002l276" n="276">Somnus, et omnimodis umbrata insomnia formis.</l>
                <l xml:id="d002l277" n="277">In somnis igitur Clementia assistere visa</l>
                <l xml:id="d002l278" n="278">Gallica, et auxilium tensis orare lacertis</l>
                <l xml:id="d002l279" n="279">Foemina, cui summo turres in vertice, magnae</l>
                <l xml:id="d002l280" n="280">Matris exemplum, Graiaque exposcere lingua</l>
                <l xml:id="d002l281" n="281">Tris Deus occiduis homines quos destinat oris.</l>
                <l xml:id="d002l282" n="282">Continuo evigilans sua somnia sensu</l>
                <l xml:id="d002l283" n="283">Perpendit, visumque animo complectitur alto.</l>
                <l xml:id="d002l284" n="284">Simonisque memor Petri quo interprete sanctas</l>
                <l xml:id="d002l285" n="285">Doctus erat leges, et quae per somnia Divi</l>
                <l xml:id="d002l286" n="286">Nostra in corda ferunt, monitum se advertit ab alto</l>
                <l xml:id="d002l287" n="287">Mittendos homines Graios ad Gallica regna.</l>
                <l xml:id="d002l288" n="288">Accitis ergo hospitibus quid numina poscant</l>
                <l xml:id="d002l289" n="289">Edocet, adiiciens non sunt haec somnia, caeso</l>
                <l xml:id="d002l290" n="290">Ariete et instratis quae immiserit Amphiaraus</l>
                <l xml:id="d002l291" n="291">Pellibus, ista Deus nobis oracula fecit.</l>
                <l xml:id="d002l292" n="292">"Ergo viri parete Deo, quo destinat ite.</l>
                <l xml:id="d002l293" n="293">Ipse modum viresque dabit, comitabitur ipse</l>
                <l xml:id="d002l294" n="294">Vos Deus, hoc fieri vobis insigne ministris</l>
                <l xml:id="d002l295" n="295">Vult opus, ut nostris accedat Gallia regnis."</l>
                <l xml:id="d002l296" n="296">Prosequiturque loquens, laudemque exaggerat huius</l>
                <l xml:id="d002l297" n="297">Gentis, et in magnos eius se intendit honores.</l>
                <l xml:id="d002l298" n="298">Gallia terreni pars est non infima mundi,</l>
                <l xml:id="d002l299" n="299">Sed longe lateque patens. Hispanica tangit</l>
                <l xml:id="d002l300" n="300">Oppida ab occasu, sese coniungit ab ortu</l>
                <l xml:id="d002l301" n="301">Italiae, nostro hinc pelago qua respicit austrum</l>
                <l xml:id="d002l302" n="302">Clauditur Oceano geminas qua respicit ursas.</l>
                <l xml:id="d002l303" n="303">Unde venit Boreas Hibernaque frigora surgunt.</l>
                <l xml:id="d002l304" n="304">Et vada Theutonici tangit vastissima Rheni.</l>
                <l xml:id="d002l305" n="305">Terra hominum, frugumque ferax, armenta gregesque</l>
                <l xml:id="d002l306" n="306">Uberibus pascens glebis, non languida coelo</l>
                <l xml:id="d002l307" n="307">Tabifico, non mortiferis infesta venenis</l>
                <l xml:id="d002l308" n="308">Ut Libye, non perpetuis adoperta pruinis</l>
                <l xml:id="d002l309" n="309">Sicut Hyperborei montes, non torrida ab aestu,</l>
                <l xml:id="d002l310" n="310">Qui faciat steriles ut decolor India campos.</l>
                <l xml:id="d002l311" n="311">Non etiam noctis pallens Semestribus umbris,</l>
                <l xml:id="d002l312" n="312">Quale sub arcturo positum mare, et ultima Thule.</l>
                <l xml:id="d002l313" n="313">Sed nec ut Aegyptus quia fusa palustribus undis,</l>
                <l xml:id="d002l314" n="314">Sed coelo et tenerae foecunda uligine terrae.</l>
                <l xml:id="d002l315" n="315">Insita Gallorum ingeniis, quanquam modo circa</l>
                <l xml:id="d002l316" n="316">Numina cum reliquis lusi mortalibus errent,</l>
                <l xml:id="d002l317" n="317">Relligio, postquam fuerint ad sancta redacti</l>
                <l xml:id="d002l318" n="318">Legis scita novae, nulli constantia maior,</l>
                <l xml:id="d002l319" n="319">Nulli maior erit pietas in numina genti.</l>
                <l xml:id="d002l320" n="320">Defendent mucrone fidem, belloque domabunt</l>
                <l xml:id="d002l321" n="321">Quoscunque audierint Christum se attollere contra,</l>
                <l xml:id="d002l322" n="322">Et certum munimen erunt, quod non sinat iram</l>
                <l xml:id="d002l323" n="323">Barbaricae gentis nostros incurrere fines.</l>
                <l xml:id="d002l324" n="324">Semnothei Dryidae maiestatis habebant</l>
                <l xml:id="d002l325" n="325">Culmen apud Celtas, ut circumfulserit illos</l>
                <l xml:id="d002l326" n="326">Lux divina malos abigens in tartara manes,</l>
                <l xml:id="d002l327" n="327">Foedera nobiscum ferient. Iam Claudius omnes</l>
                <l xml:id="d002l328" n="328">Sustulit, illorum ritus, et atrocia sacra.</l>
                <l xml:id="d002l329" n="329">Gallia fert acres animos, et idonea bello</l>
                <l xml:id="d002l330" n="330">Corpora, non illis ausit componere sese</l>
                <l xml:id="d002l331" n="331">Thracia quae Martem genuit, non Parthia versis</l>
                <l xml:id="d002l332" n="332">Quae bellatur equis fugiens, licet inclyta Crasso</l>
                <l xml:id="d002l333" n="333">Facta sit extincto, signisque superba latinis.</l>
                <l xml:id="d002l334" n="334">Quas gentes olim non contrivere? Per omnem</l>
                <l xml:id="d002l335" n="335">Invecti Europam, quasi grando Aquilone vel austro</l>
                <l xml:id="d002l336" n="336">Importata gravi passim sonuere tumultu.</l>
                <l xml:id="d002l337" n="337">Scit Romanus adhuc, et quam Tarpeia videtis</l>
                <l xml:id="d002l338" n="338">Arx attollentem caput illo in monte superbum.</l>
                <l xml:id="d002l339" n="339">Pannones Aemathii norunt, scit Delphica rupes,</l>
                <l xml:id="d002l340" n="340">Quae nisi terrificis subito convulsa ruinis</l>
                <l xml:id="d002l341" n="341">Oppressisset eos, non defendisset Apollo</l>
                <l xml:id="d002l342" n="342">Conferta argento templi sacraria, et auro.</l>
                <l xml:id="d002l343" n="343">Intravere Asiae fines, prope littora ponti</l>
                <l xml:id="d002l344" n="344">In gentem crevere novam, quae tenditur usque</l>
                <l xml:id="d002l345" n="345">Ad iuga Pamphylum, Garamantica sydera contra,</l>
                <l xml:id="d002l346" n="346">Inter Cappadoces posita et Bithynica regna.</l>
                <l xml:id="d002l347" n="347">"Ite ergo ad gentem hanc claram, felicibus ite</l>
                <l xml:id="d002l348" n="348">Auspiciis, Christo genus hoc ac quirite tantum."</l>
                <l xml:id="d002l349" n="349">Talia Romanus dabat hortamenta sacerdos,</l>
                <l xml:id="d002l350" n="350">Ergo iter aggrediens montes Dionysius Umbros</l>
                <l xml:id="d002l351" n="351">Transit, et Adriaci conscendit ad aequora ponti,</l>
                <l xml:id="d002l352" n="352">Flaminiamque tenet, dextra Padus, Apenninus</l>
                <l xml:id="d002l353" n="353">Nubifer ad laevam, iuga, tandem Alpina subintrat</l>
                <l xml:id="d002l354" n="354">Thessalico maiora Othry, maiora et Olympo,</l>
                <l xml:id="d002l355" n="355">Qua Poeni venere duces, qua Vandalus ivit,</l>
                <l xml:id="d002l356" n="356">Et Gothus, Hispanas gens regnatura per urbes.</l>
                <l xml:id="d002l357" n="357">Constitit ad Rhodani ripas, noctisque per umbram</l>
                <l xml:id="d002l358" n="358">Dum iacet expectans labentem in lumina somnum</l>
                <l xml:id="d002l359" n="359">Cernere visus equos, faciesque incedere longo</l>
                <l xml:id="d002l360" n="360">Ordine, et in latis figi tentoria campis.</l>
                <l xml:id="d002l361" n="361">Mox castris aliquot turmas migrare relictis</l>
                <l xml:id="d002l362" n="362">Longius, et campo simul insedisse virenti.</l>
                <l xml:id="d002l363" n="363">Scire volens quorsum tandem haec simulacra feratur</l>
                <l xml:id="d002l364" n="364">Stat tacito geminas acies immobilis ore.</l>
                <l xml:id="d002l365" n="365">Visae aliae numero plures succedere turmae,</l>
                <l xml:id="d002l366" n="366">Quae subita turmas caede absumpsere priores.</l>
                <l xml:id="d002l367" n="367">Mox audire virum visus praesagia fantem</l>
                <l xml:id="d002l368" n="368">Talia. Mauricius tota cum plebe suorum</l>
                <l xml:id="d002l369" n="369">Hic cadet, a centum portis, a flumine Nilo</l>
                <l xml:id="d002l370" n="370">Missus in hos fines, erit his ea gloria campis,</l>
                <l xml:id="d002l371" n="371">Nomen ab hoc casu locus immortale tenebit.</l>
                <l xml:id="d002l372" n="372">Talia dicta notans coeleste sonantia quiddam</l>
                <l xml:id="d002l373" n="373">"Quisquis es o" dixit Dionysius, "hos mihi rerum</l>
                <l xml:id="d002l374" n="374">Qui canis eventus, et temporis acta futuri,</l>
                <l xml:id="d002l375" n="375">Mortalis certe neque vox, neque talia fandi</l>
                <l xml:id="d002l376" n="376">Officium, Tu coelituum se semine divum</l>
                <l xml:id="d002l377" n="377">Ut reor, aut aliquis nostro translatus ab orbe</l>
                <l xml:id="d002l378" n="378">Divorum in sortem, magnique habitator Olympi.</l>
                <l xml:id="d002l379" n="379">Fare precor, neu mox oculis te subtrahe nostris:</l>
                <l xml:id="d002l380" n="380">Ille autem, Dionysi - inquit - depone timorem.</l>
                <l xml:id="d002l381" n="381">Ipse ego qui quondam tecum versatus Athenis</l>
                <l xml:id="d002l382" n="382">Te docui Christum fideique exordia Paulus,</l>
                <l xml:id="d002l383" n="383">Tecum ero, per Gallos ego te comitabor euntem.</l>
                <l xml:id="d002l384" n="384">Est regio ad laevam fecit cui nomina Narbo</l>
                <l xml:id="d002l385" n="385">Urbem ubi Phocenses quodam posuere Coloni</l>
                <l xml:id="d002l386" n="386">Massiliam, gens illa magis mansueta, minusque</l>
                <l xml:id="d002l387" n="387">Barbara, Graecorum Romanorumque sequuta</l>
                <l xml:id="d002l388" n="388">Sermonem et mores, quia talibus obvia nautis,</l>
                <l xml:id="d002l389" n="389">Massiliam plaerique ideo dixere Trilinguem.</l>
                <l xml:id="d002l390" n="390">Huc ne tende viam, Rhodani vada magna relinque,</l>
                <l xml:id="d002l391" n="391">Impete quae grandi fines labuntur in illos.</l>
                <l xml:id="d002l392" n="392">Illas Martha domos satis et Germana, Comesque</l>
                <l xml:id="d002l393" n="393">Lazarus atque genis olim Chelidonius orbis</l>
                <l xml:id="d002l394" n="394">Lustravere, Deus tibi Celtica regna relinquit,</l>
                <l xml:id="d002l395" n="395">Instituenda illic fidei plantaria, gentes</l>
                <l xml:id="d002l396" n="396">Unde petant calamos, ubi talea plurima surgat.</l>
                <l xml:id="d002l397" n="397">Talea Gallorum terras mittenda per omnes,</l>
                <l xml:id="d002l398" n="398">Fons illic vitalis erit, qui flumina fundat</l>
                <l xml:id="d002l399" n="399">Multa procul positas mollire potentia glebas.</l>
                <l xml:id="d002l400" n="400">Flecte iter in dextram, qua saxa per Hernica Belgae</l>
                <l xml:id="d002l401" n="401">Fusi habitant, ducens illis e finibus ortum</l>
                <l xml:id="d002l402" n="402">Sequana te ducet, Belgas hic regnis amnis</l>
                <l xml:id="d002l403" n="403">Separat a Celtis, veniens duce flumine tandem</l>
                <l xml:id="d002l404" n="404">Parrhisios gentem vestris quae traxit ab oris</l>
                <l xml:id="d002l405" n="405">Et genus et nomen, sed primae barbara turpem</l>
                <l xml:id="d002l406" n="406">Lingua notam Alcides per Iberica littora ad hortos</l>
                <l xml:id="d002l407" n="407">Transiit Hesperidum, dedit his persistere campis</l>
                <l xml:id="d002l408" n="408">Parrhasios quosdam, qui florida rura videntes</l>
                <l xml:id="d002l409" n="409">Sequanicas iuxta posuerunt moenia ripas,</l>
                <l xml:id="d002l410" n="410">Gens fera ab immani demissa Lycaone, Vesta</l>
                <l xml:id="d002l411" n="411">Et Titane sato, non qui sub montibus Idae</l>
                <l xml:id="d002l412" n="412">Laomedontiadae, Priami de sanguine cretus.</l>
                <l xml:id="d002l413" n="413">At sensim frangente Deo mentemque animumque</l>
                <l xml:id="d002l414" n="414">Exuet hos mores, feritas mansuescet aratro</l>
                <l xml:id="d002l415" n="415">Ista tuo, ferus hic habitus vertetur in ausus</l>
                <l xml:id="d002l416" n="416">Magnanimos, quibus infidos utentur in hostes.</l>
                <l xml:id="d002l417" n="417">Cum me Dardaniis olim Deus egit ab oris</l>
                <l xml:id="d002l418" n="418">Ad Macedum campos et ad Hellada, iam tibi regna</l>
                <l xml:id="d002l419" n="419">Celtica tradebat, tu quaerebare salutem</l>
                <l xml:id="d002l420" n="420">Gentis ad istius, quae Greca ab origine fluxit.</l>
                <l xml:id="d002l421" n="421">Postquam Roma diu Gallos possederit, arma</l>
                <l xml:id="d002l422" n="422">In nova iurabunt Franci Germanica proles.</l>
                <l xml:id="d002l423" n="423">Si genus inspicias longum, Troiana propago,</l>
                <l xml:id="d002l424" n="424">Regnaque transmisso venient in Gallica Rheno.</l>
                <l xml:id="d002l425" n="425">Hos inter regale decus Faramundus habebit</l>
                <l xml:id="d002l426" n="426">Primus, et hinc veniet series longissima regum.</l>
                <l xml:id="d002l427" n="427">Quintus ab hoc Clodoveius erit, qui falsa relinquens</l>
                <l xml:id="d002l428" n="428">Numina, nostrates primus libabit ad aras.</l>
                <l xml:id="d002l429" n="429">Hic erit ille, Deus coelo cui mittet ab alto</l>
                <l xml:id="d002l430" n="430">Foederis aeterni signum memorabile quondam,</l>
                <l xml:id="d002l431" n="431">Caerulei breve vas olei, quo tempora regum</l>
                <l xml:id="d002l432" n="432">Gallia perfundat, pater hoc dignabitur illos</l>
                <l xml:id="d002l433" n="433">Munere prae reliquis venturi regibus aevi.</l>
                <l xml:id="d002l434" n="434">Quartus ab hoc magna tibi relligione superbum</l>
                <l xml:id="d002l435" n="435">Ponet opus, nomen Regi Dagobertus, et amplis</l>
                <l xml:id="d002l436" n="436">Sumptibus educet coelo sublimia templa.</l>
                <l xml:id="d002l437" n="437">O quantos olim qualesque habitura triumphos</l>
                <l xml:id="d002l438" n="438">Ista sub imperio Christi Germanica proles.</l>
                <l xml:id="d002l439" n="439">Semper clara quidem, sed tum clarissima, quando</l>
                <l xml:id="d002l440" n="440">Regia Pipinus sumens insigna priscos</l>
                <l xml:id="d002l441" n="441">Excludet regnis Ephoros, et liber habenas</l>
                <l xml:id="d002l442" n="442">Pacis et armorum plena ditione tenebit.</l>
                <l xml:id="d002l443" n="443">Carolus hinc, cui maiestas non regia solum</l>
                <l xml:id="d002l444" n="444">Sed titulis Augusta novis, cui nomine magno</l>
                <l xml:id="d002l445" n="445">Maior erit virtus, cui summa potentia, et ingens</l>
                <l xml:id="d002l446" n="446">Relligio, qui res hominum clementer et aequa</l>
                <l xml:id="d002l447" n="447">Lance gubernabit, qui ferrea saecula in aurum</l>
                <l xml:id="d002l448" n="448">Vertat, et immenso patrem se praebeat orbi.</l>
                <l xml:id="d002l449" n="449">Asseret Italiam, veniet Maurusia contra</l>
                <l xml:id="d002l450" n="450">Arma per Hesperiae latos flagrantia campos.</l>
                <l xml:id="d002l451" n="451">Huius ad imperium ne nox subduceret hostem</l>
                <l xml:id="d002l452" n="452">Barbaricum caedi, lampas quae illuminat orbem</l>
                <l xml:id="d002l453" n="453">Tres immota dies cursus oblita manebit,</l>
                <l xml:id="d002l454" n="454">Prodigium grave, et aeternos memorabile annos?</l>
                <l xml:id="d002l455" n="455">Vasconas immanes, immansuetos Aquitanos</l>
                <l xml:id="d002l456" n="456">Conteret, ad Christum rediget Saxonia regna.</l>
                <l xml:id="d002l457" n="457">Eruet Hunnorum imperium, dominabitur Istris,</l>
                <l xml:id="d002l458" n="458">Atque Liburnorum populis, transibit ad ortum</l>
                <l xml:id="d002l459" n="459">Solis, et Assyriam validis fraenabit habenis.</l>
                <l xml:id="d002l460" n="460">Hic rem Romanam supra tria saecla iacentem</l>
                <l xml:id="d002l461" n="461">Tollet in occasu, sortem ulciscetur acerbam</l>
                <l xml:id="d002l462" n="462">Pontificis magni, quem seditiosa repente</l>
                <l xml:id="d002l463" n="463">Corripiet strepitu inter sacra suborto:</l>
                <l xml:id="d002l464" n="464">Maximus hic igitur terrae pater et pater undae,</l>
                <l xml:id="d002l465" n="465">Ante gravescentes aetas quam vergat in annos,</l>
                <l xml:id="d002l466" n="466">Ante virum, primis fruticat dum frondibus aevum,</l>
                <l xml:id="d002l467" n="467">Per senis Albini gradiens vestigia, montes</l>
                <l xml:id="d002l468" n="468">Aonas intrabit, nec non Parnasida Cyrrham.</l>
                <l xml:id="d002l469" n="469">Et fontes Libethra tuos, ac Phocida totam,</l>
                <l xml:id="d002l470" n="470">Romanumque loqui Cicerone disertius ipso</l>
                <l xml:id="d002l471" n="471">Discet, et anteibit reges facundia et armis.</l>
                <l xml:id="d002l472" n="472">Vertet ad annales animum veteresque novosque</l>
                <l xml:id="d002l473" n="473">Dulcibus emungens studiis, ceu lactea quaedam</l>
                <l xml:id="d002l474" n="474">Ubera nectareo conferta volumina succo.</l>
                <l xml:id="d002l475" n="475">Hauriet hinc rerum causas, hinc hauriet omnem</l>
                <l xml:id="d002l476" n="476">Vim naturae hominum, et regnandi intelliget artem.</l>
                <l xml:id="d002l477" n="477">Hac dape nutritam mentem supponet agendis</l>
                <l xml:id="d002l478" n="478">Imperii rebus, non conficienda labore,</l>
                <l xml:id="d002l479" n="479">Non hebetanda metu, non vi superanda, nec astu</l>
                <l xml:id="d002l480" n="480">Supplatanda, ferens forti sub pectore corda.</l>
                <l xml:id="d002l481" n="481">Neu desit Gallis ullum decus, illa per orbem</l>
                <l xml:id="d002l482" n="482">Clara, per Aethiopes nigros, audita per Indos,</l>
                <l xml:id="d002l483" n="483">Illa tuae quibus in coelum tolluntur Athenae,</l>
                <l xml:id="d002l484" n="484">Tot sophiae foecunda bonis, tot lucida claris</l>
                <l xml:id="d002l485" n="485">Scriptorum ingeniis, quae tanquam sydera lumen</l>
                <l xml:id="d002l486" n="486">Aeterno splendore ferunt, gymnasmata primus</l>
                <l xml:id="d002l487" n="487">Transferet ad Gallos, sicut Tirynthius hortis</l>
                <l xml:id="d002l488" n="488">Vester ad Hesperiis tulit auricoloria mala.</l>
                <l xml:id="d002l489" n="489">Sicut et a Colchis olim Pagasaeus Iason</l>
                <l xml:id="d002l490" n="490">Vexit ad Argolicos pecudis velamina fulvae.</l>
                <l xml:id="d002l491" n="491">Et tua de Graiis migrans Academia campis</l>
                <l xml:id="d002l492" n="492">Ibit ad occasu, vacuasque relinquet Athenas.</l>
                <l xml:id="d002l493" n="493">Graecia post illos semper tenebrosior annos</l>
                <l xml:id="d002l494" n="494">Fiet et in praedam Scythicis data gentibus ibit</l>
                <l xml:id="d002l495" n="495">In nemora, in senes, obscura in lustra ferarum.</l>
                <l xml:id="d002l496" n="496">Gallorum syncera diu fortuna senectam</l>
                <l xml:id="d002l497" n="497">Sentiet, et longo tandem incurvabitur aevo.</l>
                <l xml:id="d002l498" n="498">Tempus erit coelo quo sic volvente supremos</l>
                <l xml:id="d002l499" n="499">Adventasse dies, orique incumbere mortem</l>
                <l xml:id="d002l500" n="500">Credat, ita exili spirabit anhelitus aura,</l>
                <l xml:id="d002l501" n="501">Languida tam tenui salient praecordia pulsu.</l>
                <l xml:id="d002l502" n="502">Sed te vita cadens intercedente resurget</l>
                <l xml:id="d002l503" n="503">Continuo, mirisque modis plebeia virago</l>
                <l xml:id="d002l504" n="504">Arma canens Gallumque animans ita conteret hostes</l>
                <l xml:id="d002l505" n="505">Ut mox regna caput iam semisepulta levare</l>
                <l xml:id="d002l506" n="506">Incipiant, et humi prostrata attollere corpus.</l>
                <l xml:id="d002l507" n="507">Ergo brevi decus amissum viresque resumet.</l>
                <l xml:id="d002l508" n="508">Non tamen extendet finem ditionibus, ut olim</l>
                <l xml:id="d002l509" n="509">Ante per externas gentes, sed limite linguae</l>
                <l xml:id="d002l510" n="510">Circumscripta suae regni confinia claudet.</l>
                <l xml:id="d002l511" n="511">Carolus Ausoniam, verum infelicibus armis</l>
                <l xml:id="d002l512" n="512">Irritabit adhuc iuvenis, nam milite multo</l>
                <l xml:id="d002l513" n="513">Franciscus Gonzaga Italas tutabitur urbes</l>
                <l xml:id="d002l514" n="514">Magnanimus iuvenis, plusquam iuvenilibus annis.</l>
                <l xml:id="d002l515" n="515">Sydera cum tulerint a magni Caesaris aevo</l>
                <l xml:id="d002l516" n="516">Tempus ad id Mavorte potens, quem Troicus Hector</l>
                <l xml:id="d002l517" n="517">Horreat armatum, cui concurrat Achilles.</l>
                <l xml:id="d002l518" n="518">Alter ab hoc regni princeps implevit avorum</l>
                <l xml:id="d002l519" n="519">Maiestatem animis, per mille pericula Martis</l>
                <l xml:id="d002l520" n="520">Versatus, regni accipiet florentis habenas.</l>
                <l xml:id="d002l521" n="521">Lilia trans alpes mittet, confinia late</l>
                <l xml:id="d002l522" n="522">Porriget, aequabit factis ingentia corda.</l>
                <l xml:id="d002l523" n="523">Adiicet regno Aemyliam qua Parma per urbem</l>
                <l xml:id="d002l524" n="524">Etruscas importat aquas, Trebiamque tenebit.</l>
                <l xml:id="d002l525" n="525">Romulidum Trebiam consper sum cladibus amnem,</l>
                <l xml:id="d002l526" n="526">Addua, Comensis gremium cui Larius implet,</l>
                <l xml:id="d002l527" n="527">Et Lambrus, scopulisque ruens Ticinus ab altis</l>
                <l xml:id="d002l528" n="528">Eridanusque pater fluviorum, in plurima tandem</l>
                <l xml:id="d002l529" n="529">Flumina divisus, Tanari vada proxima Iacto</l>
                <l xml:id="d002l530" n="530">Sub iuga devenient magni clementia Regis</l>
                <l xml:id="d002l531" n="531">Cui nomen Lodovicus erit, dominabitur usque</l>
                <l xml:id="d002l532" n="532">Littus ad Etruscum, mare complexurus et urbes,</l>
                <l xml:id="d002l533" n="533">Quas Ligur, et pingui quas possidet Insuber agro.</l>
                <l xml:id="d002l534" n="534">Hic genus armipotens ac belli laudibus altum</l>
                <l xml:id="d002l535" n="535">Sfortiadas regno expellet, per Celtica regna</l>
                <l xml:id="d002l536" n="536">Aere catenatos ducet, victricia portans</l>
                <l xml:id="d002l537" n="537">Signa triumphabit. Lygures, Trebiamque, Padumque</l>
                <l xml:id="d002l538" n="538">Insubrumque ducem vinclis et carcere caludet.</l>
                <l xml:id="d002l539" n="539">Mox miseransque urbes bellorum incendia passas</l>
                <l xml:id="d002l540" n="540">Induet humanos animos, mentemque benignam</l>
                <l xml:id="d002l541" n="541">In populos omnes, et pacatissima reddet</l>
                <l xml:id="d002l542" n="542">Regna per atroces olim vexata Tyranos.</l>
                <l xml:id="d002l543" n="543">'Vade igitur, vade intrepidus. Christum insere genti</l>
                <l xml:id="d002l544" n="544">Sequanicae, paucis iace fundamenta diebus</l>
                <l xml:id="d002l545" n="545">Viva, domus magnae, quae in regna amplissima crescat.'</l>
                <l xml:id="d002l546" n="546">Regna aeterna aliis Christi munimina regnis,</l>
                <l xml:id="d002l547" n="547">Regna per extremas orbis sua nomina gentes</l>
                <l xml:id="d002l548" n="548">Transmissura, metu terras fretumque</l>
                <l xml:id="d002l549" n="549">Christigenis etiam factura vocabula, Francos</l>
                <l xml:id="d002l550" n="550">Christigenas omnes tellus Asiatica dicet.</l>
                <l xml:id="d002l551" n="551">Sic Iudaea tribus quia gens animosior, armis</l>
                <l xml:id="d002l552" n="552">Illustrata, aliis tribubus cognomina fecit.</l>
                <l xml:id="d002l553" n="553">Post maris illuviem primam, cum terra colonis</l>
                <l xml:id="d002l554" n="554">Orba foret, Noe, saeclis genus unde futuris,</l>
                <l xml:id="d002l555" n="555">Misit ab Armeniis in Gallica regna Samotem</l>
                <l xml:id="d002l556" n="556">Cordatum, fortemque virum, qui crevit in amplam</l>
                <l xml:id="d002l557" n="557">Progeniem vetus instaurans pecudumque hominumque</l>
                <l xml:id="d002l558" n="558">Semen, et has omnes implens animantibus oras.</l>
                <l xml:id="d002l559" n="559">Sic (tibi sors adeo felix, fatumque secundum)</l>
                <l xml:id="d002l560" n="560">Post longam morum Eclipsim, post obruta magno</l>
                <l xml:id="d002l561" n="561">Tantareae perfidiae montana profundo,</l>
                <l xml:id="d002l562" n="562">Te Deus huc misit, quo desolata ministro</l>
                <l xml:id="d002l563" n="563">Accipiat formam divini Gallia cultus.</l>
                <l xml:id="d002l564" n="564">Primus in hac structura operis, quod grande futurumque est,</l>
                <l xml:id="d002l565" n="565">Tu lapis et faber es, tu semper in ordine rerum</l>
                <l xml:id="d002l566" n="566">Tantarum venturo aevo memorabere princeps."</l>
                <l xml:id="d002l567" n="567">Talia nocturnis Paulus memorabat in umbris.</l>
                <l xml:id="d002l568" n="568">Mentis in excessu positum speciesque videntem</l>
                <l xml:id="d002l569" n="569">Fatidicas, verso per frigida sydera plaustro</l>
                <l xml:id="d002l570" n="570">Iam vicina dies spirantibus excitat auris.</l>
                <l xml:id="d002l571" n="571">Carpit iter socios hortans, et visa umbram</l>
                <l xml:id="d002l572" n="572">Multa docens, facilemque viam facundia reddit.</l>
                <l xml:id="d002l573" n="573">Iam quaesita diu fugientibus obviat undis</l>
                <l xml:id="d002l574" n="574">Sequana, et alluduit curvis vada lubrica ripis.</l>
                <l xml:id="d002l575" n="575">Labitur Oceanum versus, visura Britanni</l>
                <l xml:id="d002l576" n="576">Aequoris ingentes fluctus, et flumina in altum</l>
                <l xml:id="d002l577" n="577">Miratura viis Neptunum intrantia multis</l>
                <l xml:id="d002l578" n="578">Non augere fretum, nec aquarum tollere campos.</l>
                <l xml:id="d002l579" n="579">Parrhisios intrant, bifidas ubi dividit undas</l>
                <l xml:id="d002l580" n="580">Insula iocundo pontem sortita magistro</l>
                <l xml:id="d002l581" n="581">Magni regis opus magnum, nova machina grandes</l>
                <l xml:id="d002l582" n="582">Arte ac mole animos referens, sperare videtur</l>
                <l xml:id="d002l583" n="583">Romanorum operum decus immortale, labori est</l>
                <l xml:id="d002l584" n="584">Aemula, quo Augustus rapidum coniunxit Araxem,</l>
                <l xml:id="d002l585" n="585">Traianusque gravem sexdenis amnibus Istrum.</l>
                <l xml:id="d002l586" n="586">Inspiciunt hominum mores, templa omnia lustrant,</l>
                <l xml:id="d002l587" n="587">Sacra notant orisque sonos, et verba latino</l>
                <l xml:id="d002l588" n="588">Proxima sermoni, blaesamque sonantia linguam.</l>
                <l xml:id="d002l589" n="589">At quia Gallorum sermo de moribus ortus,</l>
                <l xml:id="d002l590" n="590">Hic gentis natura brevi signanda relatu est.</l>
                <l xml:id="d002l591" n="591">Ignea mens Gallis, et lactea corpora, nomen</l>
                <l xml:id="d002l592" n="592">A candore datum populis, muliebria pingit</l>
                <l xml:id="d002l593" n="593">Ora color Tyrius. "Paphium meditata decorem</l>
                <l xml:id="d002l594" n="594">Ex geminis fecit natura coloribus unum.</l>
                <l xml:id="d002l595" n="595">Laeti, alacres, lusu, choreis et carmine gaudent.</l>
                <l xml:id="d002l596" n="596">In Venerem proni, Proni in convivia, Proni</l>
                <l xml:id="d002l597" n="597">Ante dapes ad sacra Deum, servire, iugumque</l>
                <l xml:id="d002l598" n="598">Ferre negant, fugiunt figmenta, et hypocrisin, ore</l>
                <l xml:id="d002l599" n="599">Liberi, ut ingenuis mos est, tetricosque perosi.</l>
                <l xml:id="d002l600" n="600">Venatu, aucupio, campos, montana, lacusque</l>
                <l xml:id="d002l601" n="601">Sollicitant, bellandi usu laetantur, equorum</l>
                <l xml:id="d002l602" n="602">Terga fatigantes, loricae, hastilia, et arcus</l>
                <l xml:id="d002l603" n="603">Deliciae genti, sub dio ad sydera somnum</l>
                <l xml:id="d002l604" n="604">Carpere, fuscari sole et ferrugine pulchrum est.</l>
                <l xml:id="d002l605" n="605">Pulvere conspergi, gravibus sudare sub armis,</l>
                <l xml:id="d002l606" n="606">Pro patria, pro cognatis, pro regibus ire</l>
                <l xml:id="d002l607" n="607">In pugnam et gladios, et morti occumbere dulce est.</l>
                <l xml:id="d002l608" n="608">Aegoceros genti dominans, si credimus astris,</l>
                <l xml:id="d002l609" n="609">Si damus hoc coelo arbitrium, cito mobile pectus</l>
                <l xml:id="d002l610" n="610">Cordaque largitus rerum sitibunda novarum.</l>
                <l xml:id="d002l611" n="611">Ergo subingrediens aequor Dionysius altum</l>
                <l xml:id="d002l612" n="612">Cum sociis coepit Ditem contundere, et omnem</l>
                <l xml:id="d002l613" n="613">Saturni, Coelique domum, quos credere adacta est</l>
                <l xml:id="d002l614" n="614">Illa recens aetas mundi rudis illa Gigantum</l>
                <l xml:id="d002l615" n="615">Progenies, sola arma sciens, ignara Deorum,</l>
                <l xml:id="d002l616" n="616">Esse Deos larvis sic illudentibus orbem.</l>
                <l xml:id="d002l617" n="617">Spirituumque docet duplex genus, aetheris unum</l>
                <l xml:id="d002l618" n="618">Transmundani, aliud positum sub sydera Lunae.</l>
                <l xml:id="d002l619" n="619">Illud ait nunquam magni violasse Tonantis</l>
                <l xml:id="d002l620" n="620">Imperia et leges, hoc prima ab origine rerum</l>
                <l xml:id="d002l621" n="621">Elatum fastu magno se aequasse Tonanti,</l>
                <l xml:id="d002l622" n="622">Atque ideo pulsum a superis, et ad infima regna</l>
                <l xml:id="d002l623" n="623">Perpetuis actum exiliis, hominumque pientum</l>
                <l xml:id="d002l624" n="624">Progeniem coelo ascriptam, vacuis dicatam</l>
                <l xml:id="d002l625" n="625">Sedibus, ac divum in sortem transisse malorum.</l>
                <l xml:id="d002l626" n="626">Hinc odia, hinc iras, hin exarsisse dolorem</l>
                <l xml:id="d002l627" n="627">Larvarum in genus humanum, quod corpore functas</l>
                <l xml:id="d002l628" n="628">Nonnullorum animas ire in sua tecta viderent,</l>
                <l xml:id="d002l629" n="629">Ac coeli splendore frui, quae gloria summa est.</l>
                <l xml:id="d002l630" n="630">Tum fraudes struxisse duas, hominemque Deumque</l>
                <l xml:id="d002l631" n="631">Supplantasse, Deum, credi dum numina passim</l>
                <l xml:id="d002l632" n="632">Se faciunt, dum divino insidiantur honori,</l>
                <l xml:id="d002l633" n="633">Et poni sibi templa volunt, sibi sacra litari,</l>
                <l xml:id="d002l634" n="634">Thura ardere, Deo excluso qui fecerit orbem.</l>
                <l xml:id="d002l635" n="635">Ast hominem, varia dum lusum ambagine ducunt</l>
                <l xml:id="d002l636" n="636">In tenebras, nec scire Deum, nec pendere cultum</l>
                <l xml:id="d002l637" n="637">Quem poscit natura sinunt. Sic omnia longe</l>
                <l xml:id="d002l638" n="638">Depravata dolis atque improbitate Deorum.</l>
                <l xml:id="d002l639" n="639">Tandem coelituum patrem de vertice mundi</l>
                <l xml:id="d002l640" n="640">Progeniem misisse suam sub imagine nostra,</l>
                <l xml:id="d002l641" n="641">Et visam Assyriis, super hoc errore loquentem</l>
                <l xml:id="d002l642" n="642">Plurima, degeneres divos, altaria et ignes</l>
                <l xml:id="d002l643" n="643">Detestantem, omnes populos ad vera vocantem</l>
                <l xml:id="d002l644" n="644">Orgia, et ad verum Domini omnipotentis honorem.</l>
                <l xml:id="d002l645" n="645">Et cum mortales sceleris contagia primi</l>
                <l xml:id="d002l646" n="646">Solvere non possent, se dura in fata dedisse</l>
                <l xml:id="d002l647" n="647">Ac lavisse suo sordes in funere nostras.</l>
                <l xml:id="d002l648" n="648">Iamque dies venisse novos, nova secula sancti</l>
                <l xml:id="d002l649" n="649">Quae Vates quondam quae praedixere Sibyllae.</l>
                <l xml:id="d002l650" n="650">Ac modo terrarum cunctis habitantibus orbem</l>
                <l xml:id="d002l651" n="651">Vulgari coepisse Deum. Per Bactra, per Indos</l>
                <l xml:id="d002l652" n="652">Ista per Aethiopes, Scythicas allata per oras</l>
                <l xml:id="d002l653" n="653">Nuncia, legatos se regna ad Gallica tanti</l>
                <l xml:id="d002l654" n="654">Esse boni, se corporibus, se ferre salutem</l>
                <l xml:id="d002l655" n="655">Certam animis, perfundi omnes opus esse lavacro</l>
                <l xml:id="d002l656" n="656">Mystico, et intingi crines fluvialibus undis."</l>
                <l xml:id="d002l657" n="657">Sic ait, atque operi dedit haec exordia sancto,</l>
                <l xml:id="d002l658" n="658">Continuo quasi nix cum flare Favonius orta</l>
                <l xml:id="d002l659" n="659">Incipit, Andromeda summis de montibus, omnes</l>
                <l xml:id="d002l660" n="660">Tota ex urbe fluunt, stant circum flumina turbae</l>
                <l xml:id="d002l661" n="661">Et positis raptim tunicis gradiuntur ad undam.</l>
                <l xml:id="d002l662" n="662">Taliaque in populo magnos primordia motus</l>
                <l xml:id="d002l663" n="663">Excivere, Deos iam detestantur et aras.</l>
                <l xml:id="d002l664" n="664">Templa, sacerdotes, sine maiestate relicti</l>
                <l xml:id="d002l665" n="665">Vix tutantur, eunt turbae irreverenter, et ipsa</l>
                <l xml:id="d002l666" n="666">Aurea ridiculis ludunt Idolia sannis.</l>
                <l xml:id="d002l667" n="667">Quos medicae nequeunt artes extinguere morbos</l>
                <l xml:id="d002l668" n="668">Emollit curatque fides. It fama per urbes</l>
                <l xml:id="d002l669" n="669">Finitimas, rhedis veniunt stridentibus aegri</l>
                <l xml:id="d002l670" n="670">Pressaque congestis tardos languentibus orbes</l>
                <l xml:id="d002l671" n="671">Esseda convolvunt. Dorsis gestantur equorum,</l>
                <l xml:id="d002l672" n="672">Pars humeris hominum, sua pars vestigia lentis</l>
                <l xml:id="d002l673" n="673">Imbecilla trahunt plantis, descendit in omnes</l>
                <l xml:id="d002l674" n="674">Expectata salus, vimque experiuntur Olympi.</l>
                <l xml:id="d002l675" n="675">Sollicitat gentes, et quo nequit ire magistros.</l>
                <l xml:id="d002l676" n="676">In sanctum delegat opus, sic Bellovacenses,</l>
                <l xml:id="d002l677" n="677">Sic Arelatenses, sic longinquos Aquitanos</l>
                <l xml:id="d002l678" n="678">Instruit, et magni radians Hyperionis instar</l>
                <l xml:id="d002l679" n="679">Cuncta calorificat, populos illuminat omnes.</l>
                <l xml:id="d002l680" n="680">Saepe sacerdotum qui saucia corda ferebant</l>
                <l xml:id="d002l681" n="681">Ira, odio, livore, quibus Lemures adhibebant</l>
                <l xml:id="d002l682" n="682">Ardentes stimulos, corruptum munere vulgus</l>
                <l xml:id="d002l683" n="683">Corruptum dum mediam torquerent sydera noctem</l>
                <l xml:id="d002l684" n="684">De grege plebeio strictis saepe ensibus orta</l>
                <l xml:id="d002l685" n="685">Seditio, strepitu resonabat ad ostia magno.</l>
                <l xml:id="d002l686" n="686">Sed mox ut Senior veniens ostenderat ora,</l>
                <l xml:id="d002l687" n="687">Maiestate viri dissolvebantur, et armis</l>
                <l xml:id="d002l688" n="688">Depositis veniam orabant, vel Dorcadis instar</l>
                <l xml:id="d002l689" n="689">Cum videt iratum loca per deserta Leonem,</l>
                <l xml:id="d002l690" n="690">Terga dabant subita in latebras formidine pulsi.</l>
                <l xml:id="d002l691" n="691">Tanta erat sacro gravitas et gratia vultu.</l>
                <l xml:id="d002l692" n="692">Quottidie magis ardet opus. Dionysius acri</l>
                <l xml:id="d002l693" n="693">Assidue sermone magis mysteria vulgat,</l>
                <l xml:id="d002l694" n="694">Irritatque omnes contra mala numina Celtas.</l>
                <l xml:id="d002l695" n="695">Dii stimulis pressi tam ardentibus, ocyter omnes</l>
                <l xml:id="d002l696" n="696">Conveniunt, motoque parant occurrere bello.</l>
                <l xml:id="d002l697" n="697">Vestaque collegas sic est affata sedentes.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Nicola Ruzzenenti</bibl>
                </head>
                <l xml:id="d003l1" n="1">"Imperium postquam magni sucepimus orbis</l>
                <l xml:id="d003l2" n="2">Iam bisdena volans convolvit sydera mundus</l>
                <l xml:id="d003l3" n="3">O comites, nam tunc nostros protendere fines</l>
                <l xml:id="d003l4" n="4">Coepimus, et mortale genus submittere, quando</l>
                <l xml:id="d003l5" n="5">Stelliferos ausus coelos conscendere Nemrot</l>
                <l xml:id="d003l6" n="6">Accinxit famosam illam contexere turrim,</l>
                <l xml:id="d003l7" n="7">Quae Syriae campis post desolata refuso</l>
                <l xml:id="d003l8" n="8">Arva mari, sedes primo fuit inclyta regno.</l>
                <l xml:id="d003l9" n="9">Hic Belus Belique Ninus Mavortia proles</l>
                <l xml:id="d003l10" n="10">Multideis altas posuere nepotibus arces.</l>
                <l xml:id="d003l11" n="11">Divisis etenim linguis iurere per orbem</l>
                <l xml:id="d003l12" n="12">Errabundi homines, nata est incuria morum,</l>
                <l xml:id="d003l13" n="13">Disciplina obiit, Deus est ex corde nepotum</l>
                <l xml:id="d003l14" n="14">Lapsus, am or rerum, dominandique improbus ardor</l>
                <l xml:id="d003l15" n="15">Invasit gentes, solis in ovilibus Hebri</l>
                <l xml:id="d003l16" n="16">Vox prima, et patrum pietas antiqua remansit.</l>
                <l xml:id="d003l17" n="17">Nos alias subit gentes indagine nostra</l>
                <l xml:id="d003l18" n="18">Clausimus, atque Dei paucis evasimus annis.</l>
                <l xml:id="d003l19" n="19">Persarum nos imperium, nos Assyriorum,</l>
                <l xml:id="d003l20" n="20">Aegyptum, Armenias, Parthos, Magogica sceptra,</l>
                <l xml:id="d003l21" n="21">Quos dixere Scythas, Argivaque reximus arva.</l>
                <l xml:id="d003l22" n="22">Cecropidas, Phrygas, Aemathios et Punica regna</l>
                <l xml:id="d003l23" n="23">Ac Romana dein longo possedimus aevo.</l>
                <l xml:id="d003l24" n="24">Nunc ruimus, regnis ubi sunt exordia nostris</l>
                <l xml:id="d003l25" n="25">Tradita, et occasu surgunt exordia nostri</l>
                <l xml:id="d003l26" n="26">Natus apud Solymos Christus iam stipite longo</l>
                <l xml:id="d003l27" n="27">Pullulat, extensis umbram facit undique ramis.</l>
                <l xml:id="d003l28" n="28">Atque suis nostros radiis exterminat ignes.</l>
                <l xml:id="d003l29" n="29">Ecce tenet Gallos, totam hanc Dionysus urbem</l>
                <l xml:id="d003l30" n="30">Cecropidum studiis armatus et arte Pelasga</l>
                <l xml:id="d003l31" n="31">Subruit, et Paulo nihilo minor? Omnia vertit.</l>
                <l xml:id="d003l32" n="32">Corda virum, manibus, ciliis, et vocibus implet.</l>
                <l xml:id="d003l33" n="33">Atque volubilibus scalpit praecordia verbis.</l>
                <l xml:id="d003l34" n="34">Arte magistratus circumvenit, arte senatum,</l>
                <l xml:id="d003l35" n="35">Arte rudes subicit turbas, arte omnia vincit.</l>
                <l xml:id="d003l36" n="36">Nec locus est, ubi non pedicas, non retia tendat,</l>
                <l xml:id="d003l37" n="37">Incipimus fieri Celtis ludibria, et aegre</l>
                <l xml:id="d003l38" n="38">Templa sacerdotes, et nostra Idolia servant.</l>
                <l xml:id="d003l39" n="39">Audimus passim vulgi convicia, passim</l>
                <l xml:id="d003l40" n="40">Probra sonant, in nos et mas et foemina clamant.</l>
                <l xml:id="d003l41" n="41">Quid vobis animi o comites? Deponimus arma?</l>
                <l xml:id="d003l42" n="42">An pugnamus? Adest in limite castris,</l>
                <l xml:id="d003l43" n="43">Et iam bella gerit Christus, si cernere mens est,</l>
                <l xml:id="d003l44" n="44">Arma capessamus. Quae vos sententia flectit</l>
                <l xml:id="d003l45" n="45">Edite, et ex oculis somno depellite, paucis</l>
                <l xml:id="d003l46" n="46">Hic opus est verbis, angustia temporis urget.</l>
                <l xml:id="d003l47" n="47">Segniciem divum Dea vocibus arguit istis,</l>
                <l xml:id="d003l48" n="48">Thracius extemplo Mavors pugnabimus inquit.</l>
                <l xml:id="d003l49" n="49">At quibus auxiliis Pallas ait? Ille virenti</l>
                <l xml:id="d003l50" n="50">Bile fremens nostris - inquit - pugnabimus armis.</l>
                <l xml:id="d003l51" n="51">Nil opus auxiliis." Placido mox Iuppiter ore</l>
                <l xml:id="d003l52" n="52">Se ingerit, et placans iras tali inchoat orsu.</l>
                <l xml:id="d003l53" n="53">"Auxiliis non est nobis opus, instrumentis,</l>
                <l xml:id="d003l54" n="54">Est opus, haec igitur meditemur, et ocyus ante</l>
                <l xml:id="d003l55" n="55">Quam res tota ruat, quaeramus idonea bello</l>
                <l xml:id="d003l56" n="56">Instrumenta, mihi quod mens modo suggerit, hoc est,</l>
                <l xml:id="d003l57" n="57">Summa Titum probitas, summa est comitata parentem,</l>
                <l xml:id="d003l58" n="58">Improbitas fratrem, cui nunc immobile fatum</l>
                <l xml:id="d003l59" n="59">Ingruit intentans gladios finemque cruentum.</l>
                <l xml:id="d003l60" n="60">Quod factu facile est igitur, crudele Tyranni</l>
                <l xml:id="d003l61" n="61">Cor flectamus, ut his tantis conatibus obstet."</l>
                <l xml:id="d003l62" n="62">Assensere omnes, celerique abiere volatu</l>
                <l xml:id="d003l63" n="63">Trans iuga, et umbrosas ubi nix altissima valles.</l>
                <l xml:id="d003l64" n="64">Hinc Tyrrhena vident, illinc Adriatica ab alto</l>
                <l xml:id="d003l65" n="65">Aequora, et Ioniis lucentem fluctibus Aethnam</l>
                <l xml:id="d003l66" n="66">Romae allabentes sistunt vestigia grandi</l>
                <l xml:id="d003l67" n="67">Mole super, cui dant zonae cognomina septem.</l>
                <l xml:id="d003l68" n="68">Tum rex porticibus spacians reputabat in amplis,</l>
                <l xml:id="d003l69" n="69">Fatorumque memor lucenti in marmore formas</l>
                <l xml:id="d003l70" n="70">Attendebat iens comitum post terga sequentum.</l>
                <l xml:id="d003l71" n="71">Cominus in gyrum milui de more volantes</l>
                <l xml:id="d003l72" n="72">Cum famis impatiens et passis pandulus alis</l>
                <l xml:id="d003l73" n="73">Suppositam torvo circum ambulat ore cohortem.</l>
                <l xml:id="d003l74" n="74">Corripiunt hominis sensus, et in intima lapsi</l>
                <l xml:id="d003l75" n="75">Pectora praesentant Christum, delubra deorum</l>
                <l xml:id="d003l76" n="76">Ac veteres ritus eradicare volentem.</l>
                <l xml:id="d003l77" n="77">Atque deos illius opem sibi poscere fingunt.</l>
                <l xml:id="d003l78" n="78">Missus in has igitur, tacitae quae insomnia noctis</l>
                <l xml:id="d003l79" n="79">Aequiparant, curat, quid contra numina tentent</l>
                <l xml:id="d003l80" n="80">Christigenae inquirit. Vafro Cyllenius astu</l>
                <l xml:id="d003l81" n="81">Versus in effigiem Satyri, modo Gallica regna</l>
                <l xml:id="d003l82" n="82">Sollicitant inquit. "Stephani Tritonia Pallas</l>
                <l xml:id="d003l83" n="83">Ora ferens, cur CAesar te principe - dixit -</l>
                <l xml:id="d003l84" n="84">Hoc infame genus terris vexatur et alto?</l>
                <l xml:id="d003l85" n="85">Cur non ex toto confestim abraditur orbe?</l>
                <l xml:id="d003l86" n="86">Cur sinis ista pati nostros opprobria divos?</l>
                <l xml:id="d003l87" n="87">Tu Deus in terris, tu per terrestria debes</l>
                <l xml:id="d003l88" n="88">Regna deos superos, coeli astrorumque potentes</l>
                <l xml:id="d003l89" n="89">Custodire, tuum nobis monstrare quid optes</l>
                <l xml:id="d003l90" n="90">Nutu aliquo, nostrum tua iussa facessere ad unguem.</l>
                <l xml:id="d003l91" n="91">Iuppiter Hermetem mittit, Taumantida Iuno</l>
                <l xml:id="d003l92" n="92">Nos omnes tibi Mercurii, nos Irides omnes.</l>
                <l xml:id="d003l93" n="93">Nil verearis, opem divis poscentibus affer."</l>
                <l xml:id="d003l94" n="94">Sic Lemures. Ille oppressis sub fomite prunis</l>
                <l xml:id="d003l95" n="95">Quae prius attollunt fumos, mox frigore victo</l>
                <l xml:id="d003l96" n="96">Eliciunt flammam similis, "Perquirite clamat</l>
                <l xml:id="d003l97" n="97">O Stephane, o Satyri, quot habent mea maxima passim</l>
                <l xml:id="d003l98" n="98">Regna, magistratus genus hoc perquirite ferro,</l>
                <l xml:id="d003l99" n="99">Igne, fame, saevite, feras adhibete, sub undas</l>
                <l xml:id="d003l100" n="100">Mergite, nulla huius superent vestigia vulgi</l>
                <l xml:id="d003l101" n="101">Tartarei, canis inferni de semine nati."</l>
                <l xml:id="d003l102" n="102">Sic ait, et Tragico clamore peristyla rumpit.</l>
                <l xml:id="d003l103" n="103">"Iste fuit nostris alter Nero, sanguine sacro</l>
                <l xml:id="d003l104" n="104">Iste cruentavit Tyberim, fora, templa, viasque</l>
                <l xml:id="d003l105" n="105">Regna sub hoc rege immani longinqua natarunt</l>
                <l xml:id="d003l106" n="106">Sanguine nostrorum, nulli violenta pepercit</l>
                <l xml:id="d003l107" n="107">Saevities, rursum rubuit Rhodopeius Hebrus,</l>
                <l xml:id="d003l108" n="108">Thermodoontiaci rubuerunt littora ponti."</l>
                <l xml:id="d003l109" n="109">Intepuit Symois, cladem Antiochenus Orontes</l>
                <l xml:id="d003l110" n="110">Sensit, et Euphrades, sensit Nisaeus Hydaspes.</l>
                <l xml:id="d003l111" n="111">Spumosis iuere vadis Pactolus, et Hermus,</l>
                <l xml:id="d003l112" n="112">Cydnus, et Eurotas, necnon Pirrhaeus Enipheus,</l>
                <l xml:id="d003l113" n="113">Intumuit spumis Alphaeus, et amnis Acarnan</l>
                <l xml:id="d003l114" n="114">Corniger, infecit caedes Arethusidas undas.</l>
                <l xml:id="d003l115" n="115">Dum Phlegethontaeo cupiunt parere Tyranno</l>
                <l xml:id="d003l116" n="116">Diversa petunt loca, durus et atrox</l>
                <l xml:id="d003l117" n="117">Natus ad omne nefas domino crudelior ipso</l>
                <l xml:id="d003l118" n="118">Fescenninus adit Gallos, cum fascibus intrat.</l>
                <l xml:id="d003l119" n="119">Parrhisios, edicta tubae crudelia clangunt.</l>
                <l xml:id="d003l120" n="120">Urbs silet ac trepidat, sicut cum septa Lycaon</l>
                <l xml:id="d003l121" n="121">Circum ululat, foti trepidant sub matribus agni.</l>
                <l xml:id="d003l122" n="122">Nec secus in stagnis simplex plebecula ranae</l>
                <l xml:id="d003l123" n="123">Cum videre hydrum sese sinuare per undam,</l>
                <l xml:id="d003l124" n="124">Et caput in praedam sublato extendere mento.</l>
                <l xml:id="d003l125" n="125">Horrescunt animis, latitantque in carice et ulua.</l>
                <l xml:id="d003l126" n="126">Tum pater ad populos resonantia soverat ora</l>
                <l xml:id="d003l127" n="127">Insitaque antiquis duo testamenta docebat</l>
                <l xml:id="d003l128" n="128">Legibus, ut melior silvestri trunco</l>
                <l xml:id="d003l129" n="129">Inseritur, cum mox Romani militibus unda</l>
                <l xml:id="d003l130" n="130">Clauditur ingenti, manicisque ad brachia missis</l>
                <l xml:id="d003l131" n="131">Atque catenato trahitur ceu victima collo,</l>
                <l xml:id="d003l132" n="132">Tritis, et hoc casu quasi vulnere saucius alto</l>
                <l xml:id="d003l133" n="133">Clamat Eleutherius cum praeceptore tenendum</l>
                <l xml:id="d003l134" n="134">Se quoque deberique eadem sibi vincula, quando</l>
                <l xml:id="d003l135" n="135">Una sit ambobus Christi cultura fidesque.</l>
                <l xml:id="d003l136" n="136">Rusticus istud idem ingeminat, seseque ingerit ultro</l>
                <l xml:id="d003l137" n="137">Hostibus atque viri comites se voce fatentur</l>
                <l xml:id="d003l138" n="138">Ingenua, quos relligio coniunxerit una,</l>
                <l xml:id="d003l139" n="139">Testantur se velle mori vel vivere in unum.</l>
                <l xml:id="d003l140" n="140">Corripiunt ambos igitur, missisque trahuntur</l>
                <l xml:id="d003l141" n="141">Ad iugulum loris, potuit concordia certe</l>
                <l xml:id="d003l142" n="142">Atque fides, sineret furor, admiranda videri,</l>
                <l xml:id="d003l143" n="143">Qualis erat Theseu tibi cum Iovis Hercule quondam</l>
                <l xml:id="d003l144" n="144">Cum Damone tibi Pithia, cum Pylade Oresti,</l>
                <l xml:id="d003l145" n="145">Verum animis odio impulsis, vecordia quaedam</l>
                <l xml:id="d003l146" n="146">Visus amor tantus, visa est insania virtus.</l>
                <l xml:id="d003l147" n="147">Praeses ut adductos videt, infremit, oraque vultu</l>
                <l xml:id="d003l148" n="148">Nubilat obscuro, fronti conformia corda</l>
                <l xml:id="d003l149" n="149">Talibus eiectant spumantem pectoris aestum</l>
                <l xml:id="d003l150" n="150">Hoc genus invisum superis, hoc istius aevi</l>
                <l xml:id="d003l151" n="151">Dedecus, hanc hominum scoriam servilibus armis</l>
                <l xml:id="d003l152" n="152">Plectite, et obscurum, donec tormenta parentur</l>
                <l xml:id="d003l153" n="153">Debita sacrilegis, caesos detrudit in antrum.</l>
                <l xml:id="d003l154" n="154">Imperii lictor paret crudelibus, armos</l>
                <l xml:id="d003l155" n="155">Nudat, et atroci proscindit terga flagello.</l>
                <l xml:id="d003l156" n="156">Praeses ut in rivos caedem decurrere vidit</l>
                <l xml:id="d003l157" n="157">Saevitiae paulum posita. "Quibus - inquit - ab oris</l>
                <l xml:id="d003l158" n="158">Huc miseros fortuna tulit? Quae patria quae gens?</l>
                <l xml:id="d003l159" n="159">Quod natale solum? Tum sic Dionysus infit,</l>
                <l xml:id="d003l160" n="160">Sancta Dei soboles Christus nos misit ab oris</l>
                <l xml:id="d003l161" n="161">Argolicis, et tu tali nos accipis ore?</l>
                <l xml:id="d003l162" n="162">Iuppiter hospitibus quem vos dare iura putatis,</l>
                <l xml:id="d003l163" n="163">Hospitibus tales docuit te apponere mensas?</l>
                <l xml:id="d003l164" n="164">Praeses ut Argolicos didicit, certare loquendo</l>
                <l xml:id="d003l165" n="165">Mos - ait - est Graiis, nobis ferro, igne Latinis.</l>
                <l xml:id="d003l166" n="166">Ite, nec ingenio nec pictae fidite linguae."</l>
                <l xml:id="d003l167" n="167">Vincti igitur, caesi irrisi, pelluntur in altae</l>
                <l xml:id="d003l168" n="168">Speluncae umbrosum chaos, horrentesque tenebras.</l>
                <l xml:id="d003l169" n="169">Dumque ea divorum pro relligione geruntur,</l>
                <l xml:id="d003l170" n="170">Ecce nurus larvis agitata procacibus infert</l>
                <l xml:id="d003l171" n="171">Se in medios, fletuque genas perfusa maitum</l>
                <l xml:id="d003l172" n="172">Nunciat artibus his quaedam incantamina doctum</l>
                <l xml:id="d003l173" n="173">Aegrotos sanare, deos contemnere, noctu</l>
                <l xml:id="d003l174" n="174">Surgere, et accensis Christo dare lucernis.</l>
                <l xml:id="d003l175" n="175">Continuo Praeses totam iubet ire cohortem,</l>
                <l xml:id="d003l176" n="176">Comprendique virum duce coniuge, nec mora, captum</l>
                <l xml:id="d003l177" n="177">Protinus illaqueant, sistuntque ante ora Tyranni.</l>
                <l xml:id="d003l178" n="178">"Quaesitum extemplo quid de Mavorte, Quirino,</l>
                <l xml:id="d003l179" n="179">De Iove, de Phoebo, de Pallade, Mercurioque</l>
                <l xml:id="d003l180" n="180">Sentiat, et superis? Superos - ille inquit - adoro.</l>
                <l xml:id="d003l181" n="181">Qui veri superi." Sed eorum apparet in albo</l>
                <l xml:id="d003l182" n="182">Nulla patris Coeli soboles, sive illa Quirinus</l>
                <l xml:id="d003l183" n="183">Sive sit Alcides bipater, seu Iuppiter omni</l>
                <l xml:id="d003l184" n="184">Foedus adulterio, seu mater adultera gentis</l>
                <l xml:id="d003l185" n="185">Aeneadum passa incestum Symoentis ad undam.</l>
                <l xml:id="d003l186" n="186">At pater et princeps Divum in sublimibus astris</l>
                <l xml:id="d003l187" n="187">Regnum Christus habet, domitor Iovis atque nepotum.</l>
                <l xml:id="d003l188" n="188">His subito auditis "quid tempora perdimus? Hostem</l>
                <l xml:id="d003l189" n="189">(Vociferat praeses) Iovis obtruncate ministri."</l>
                <l xml:id="d003l190" n="190">Ille eadem repetit: superorum apparet in albo</l>
                <l xml:id="d003l191" n="191">Nulla patris coeli soboles, sive illa Quirinus</l>
                <l xml:id="d003l192" n="192">Sive sit Alcides bipater, seu Iuppiter omni</l>
                <l xml:id="d003l193" n="193">Foedus adulterio, seu mater adultera gentis</l>
                <l xml:id="d003l194" n="194">Aeneadum passa incestum Simoentis ad undam,</l>
                <l xml:id="d003l195" n="195">Sed pater et princeps Divum in sublimibus astris</l>
                <l xml:id="d003l196" n="196">Regnum Christus habet, domitor Iovis atque nepotum.</l>
                <l xml:id="d003l197" n="197">Tu cole Saturnos. Tu Maenadas atque Minervas.</l>
                <l xml:id="d003l198" n="198">Nos sequimur Christum. Christum ora sonantia miles</l>
                <l xml:id="d003l199" n="199">Marmore contundunt, fixoque in guttura ferro</l>
                <l xml:id="d003l200" n="200">Guttura quae gladio nihil impediente sonabant</l>
                <l xml:id="d003l201" n="201">Christi apud obscurum Styga formidabile nomen</l>
                <l xml:id="d003l202" n="202">Exanimant, miseranda artus in frusta secantes</l>
                <l xml:id="d003l203" n="203">Sed lacerum corpus per caeca silentia noctis</l>
                <l xml:id="d003l204" n="204">Legere, ac tacito ducentes funera luctu</l>
                <l xml:id="d003l205" n="205">Clandestina solo abscondere subacto."</l>
                <l xml:id="d003l206" n="206">Nox erat, et flammis stellarum ardebat Olympus,</l>
                <l xml:id="d003l207" n="207">Syderaque australis suprema tenebat,</l>
                <l xml:id="d003l208" n="208">Sol minor aspergens primis nova farra pruinis,</l>
                <l xml:id="d003l209" n="209">Cum sic exhortans socios Dionysius orsus.</l>
                <l xml:id="d003l210" n="210">"O comites Christo fidissima pectora, vitam</l>
                <l xml:id="d003l211" n="211">Hactenus imbellem, tutam expertemque dolorum</l>
                <l xml:id="d003l212" n="212">Duximus, et magno nihil attentavimus ausu,</l>
                <l xml:id="d003l213" n="213">Quod merito dici praeclare ac fortiter actum</l>
                <l xml:id="d003l214" n="214">Debeat, ut iusto vires collegimus aevo</l>
                <l xml:id="d003l215" n="215">Et pubem exuimus primam, viridemque iuventam.</l>
                <l xml:id="d003l216" n="216">Nunc tandem integris in Olympia mittimur annis."</l>
                <l xml:id="d003l217" n="217">Magno igitur certandum animo, septemplice pectus</l>
                <l xml:id="d003l218" n="218">Armandum clypeo, cui pro sub tegmine virtus</l>
                <l xml:id="d003l219" n="219">Quattuor in partes abiens, quaesita labore</l>
                <l xml:id="d003l220" n="220">Multiplici, studioque virum, pro tegmine vero</l>
                <l xml:id="d003l221" n="221">Altera quae triplici nodat mortalia nexu</l>
                <l xml:id="d003l222" n="222">Corda, Dei nomen retinens, et ab aethere lapsa.</l>
                <l xml:id="d003l223" n="223">"Si possunt plaerique pati certamina, mox ut</l>
                <l xml:id="d003l224" n="224">Ad Christum venere, vadis lustralibus ante</l>
                <l xml:id="d003l225" n="225">Quam madeant, quid nos longo qui tempore sacros</l>
                <l xml:id="d003l226" n="226">Sortiti latices, aliti cum heroibus, inter</l>
                <l xml:id="d003l227" n="227">Primates fidei tot grandia vidimus acta,</l>
                <l xml:id="d003l228" n="228">Quid non ferre decet? Quas non contemnere plagas?</l>
                <l xml:id="d003l229" n="229">Si stipe pro tenui per ille pericula miles</l>
                <l xml:id="d003l230" n="230">Fertur, et in strictos moriturus inambulat enses,</l>
                <l xml:id="d003l231" n="231">Cur non pro aethereis domibus, pro gloria Olympi</l>
                <l xml:id="d003l232" n="232">Perdimus has animas? Paucos contemnimus annos</l>
                <l xml:id="d003l233" n="233">Istius aerumnis ducendi in milibus aevi?</l>
                <l xml:id="d003l234" n="234">Quo fugit, et fugiens nunquam vestigia sistit.</l>
                <l xml:id="d003l235" n="235">Magnanimi comites, animos attollite in altum</l>
                <l xml:id="d003l236" n="236">Aetherea, terrenae labantur pectore curae.</l>
                <l xml:id="d003l237" n="237">Et vitae immemores huius, pensate coronas</l>
                <l xml:id="d003l238" n="238">Perpetuas, totam bona ad immortalia mentem</l>
                <l xml:id="d003l239" n="239">Tendite, et ex orco ac terris sperate triumphum."</l>
                <l xml:id="d003l240" n="240">Spes hominum iustas divina potentia nunquam</l>
                <l xml:id="d003l241" n="241">Deserit, et semper superi pia vota secundant,</l>
                <l xml:id="d003l242" n="242">Talibus orantem dictis lux aurea circum,</l>
                <l xml:id="d003l243" n="243">Fulsit, et obscuram dimovit carcere noctem.</l>
                <l xml:id="d003l244" n="244">Vox etiam de luce sonans audita. "Tenendum</l>
                <l xml:id="d003l245" n="245">Hoc iter, haec breviter via vos ad Olympica sistet</l>
                <l xml:id="d003l246" n="246">Limina, et hinc merces nunquam peritura sequetur,</l>
                <l xml:id="d003l247" n="247">Limes hic est terris longe sublimior, astris</l>
                <l xml:id="d003l248" n="248">Proximior, recto veniens in sydera cursu.</l>
                <l xml:id="d003l249" n="249">Ne laxate animos, brevis haec labor omnia vincet."</l>
                <l xml:id="d003l250" n="250">Sic ea vox, illi expuncta formidine iungunt</l>
                <l xml:id="d003l251" n="251">Foedera, et unanimi iurant in funera voto.</l>
                <l xml:id="d003l252" n="252">Altera stelliferum iam lux convolverat axem,</l>
                <l xml:id="d003l253" n="253">Crescebatque dies, cum post convivia sanctus</l>
                <l xml:id="d003l254" n="254">Fescenninus inops mentis, sed fortibus aequans</l>
                <l xml:id="d003l255" n="255">Inflato se corde viris, vocat ante tribunal,</l>
                <l xml:id="d003l256" n="256">Atque his aequanimum simulans est vocibus orsus.</l>
                <l xml:id="d003l257" n="257">Quaestio privatis hominum de rebus habenda est</l>
                <l xml:id="d003l258" n="258">Magna quidem, cunctis etenim mortalibus aequi</l>
                <l xml:id="d003l259" n="259">Limina, iustitiaeque fores aperire necesse est.</l>
                <l xml:id="d003l260" n="260">De imperio maior, quod totum legibus orbem</l>
                <l xml:id="d003l261" n="261">Sicut equum sessor iussis moderatur habenis.</l>
                <l xml:id="d003l262" n="262">"Maxima de divis, quoniam coelestia Divi</l>
                <l xml:id="d003l263" n="263">Et terrena regunt, et nos pendemus ab illis,</l>
                <l xml:id="d003l264" n="264">Solis ut a radiis clementia veris, et aetas,</l>
                <l xml:id="d003l265" n="265">Atque virens decus agrorum, nemorumque comantum.</l>
                <l xml:id="d003l266" n="266">Vos igitur quos fama deos contemnere, cultus</l>
                <l xml:id="d003l267" n="267">Persuadere novos, hominumque illudere mentes,</l>
                <l xml:id="d003l268" n="268">Et magico humanos praestringere carmine sensus,</l>
                <l xml:id="d003l269" n="269">Magna manent tormenta, leves nisi protinus istas</l>
                <l xml:id="d003l270" n="270">Verteritis nugas, et inania verba, deorum</l>
                <l xml:id="d003l271" n="271">In decus, et superis meritos dederitis honores.</l>
                <l xml:id="d003l272" n="272">Quis furor hic? Velle incassum tot secula ritu</l>
                <l xml:id="d003l273" n="273">Emendare novo? Moliri extinguere Divum</l>
                <l xml:id="d003l274" n="274">Progeniem aeternam? Quod non valuere Gigantes.</l>
                <l xml:id="d003l275" n="275">Quis furor hic? Ite insanam deponite mentem</l>
                <l xml:id="d003l276" n="276">Ac subito in populos missam succidite pestem.</l>
                <l xml:id="d003l277" n="277">Quae peccatis adhuc clementia Caesaris ultro</l>
                <l xml:id="d003l278" n="278">Impunita facit, veniamque erroribus offert</l>
                <l xml:id="d003l279" n="279">Praeteritis, satis temere attentata relinqui."</l>
                <l xml:id="d003l280" n="280">Talibus orabat Praeses, cum grandia Pastor</l>
                <l xml:id="d003l281" n="281">Atticus attollens sermonem in verba loquutus.</l>
                <l xml:id="d003l282" n="282">Fescennine gravi nimium moerore dolendum est,</l>
                <l xml:id="d003l283" n="283">Romulidas orbis dominos prudentia et armis</l>
                <l xml:id="d003l284" n="284">Transgressos genus omne hominum, nondum omnipotentem</l>
                <l xml:id="d003l285" n="285">Saecula post octo, quot abest ab origine Roma,</l>
                <l xml:id="d003l286" n="286">Agnovisse Deum, sed adhuc servire Luperco</l>
                <l xml:id="d003l287" n="287">Ac Satyris, divisque aliis trivialibus usque</l>
                <l xml:id="d003l288" n="288">Ad Venerem, et (quae res longe est obscoena) Priapum.</l>
                <l xml:id="d003l289" n="289">Quos di tanta foret populis ad vera vocandis</l>
                <l xml:id="d003l290" n="290">Numina, servando quanta est industria regno,</l>
                <l xml:id="d003l291" n="291">Omnes uni deae gentes iam numina dudum</l>
                <l xml:id="d003l292" n="292">Falsa reliquisse templa satanibus usquam</l>
                <l xml:id="d003l293" n="293">Ulla forent, coeli artificem cognosceret omnis</l>
                <l xml:id="d003l294" n="294">Ac coleret tellus, sicut colit altus Olympus.</l>
                <l xml:id="d003l295" n="295">Et Romae imperium totos sine fine per annos</l>
                <l xml:id="d003l296" n="296">Staret, et in terris pietas aeterna maneret.</l>
                <l xml:id="d003l297" n="297">Hoc tam grande nefas hominum fraudemque deorum</l>
                <l xml:id="d003l298" n="298">Degenerum tam longaevam miseratus ab alto</l>
                <l xml:id="d003l299" n="299">Progeniem misit Deus in mortalia membra,</l>
                <l xml:id="d003l300" n="300">Quae doceat sacros ritus, et numina vera.</l>
                <l xml:id="d003l301" n="301">Talia narrantem rabies infraena Tyranni</l>
                <l xml:id="d003l302" n="302">Quod verba haec animos vulgi penetrare videbat</l>
                <l xml:id="d003l303" n="303">Altius, et sensus aciem defigere in imos,</l>
                <l xml:id="d003l304" n="304">Non tulit in magnos dicendo effervere fluctus,</l>
                <l xml:id="d003l305" n="305">Sed strebit, explodit, fierique silentia mandat</l>
                <l xml:id="d003l306" n="306">Haec memorans. "Quid opus modo perdere tempora nugis</l>
                <l xml:id="d003l307" n="307">Futilibus? Nihil est quod vaniloquentia Graium</l>
                <l xml:id="d003l308" n="308">Non faciat credi, vacuas si invenerit aures,</l>
                <l xml:id="d003l309" n="309">Cordaque tinnitu rerum oblectanda novarum."</l>
                <l xml:id="d003l310" n="310">Auditum a patribus magnum vetuisse Catonem</l>
                <l xml:id="d003l311" n="311">Graium Oratores causam praesente senatu</l>
                <l xml:id="d003l312" n="312">Dicere, quod scirent veris involvere falsa.</l>
                <l xml:id="d003l313" n="313">Et linguae involucris personam imponere rebus.</l>
                <l xml:id="d003l314" n="314">Verborum ambages exorsaque longa facessant,</l>
                <l xml:id="d003l315" n="315">Quando opus est facto, date suffimenta Trigrandi</l>
                <l xml:id="d003l316" n="316">Mercurio, cui Graiugenum pars maxima servit.</l>
                <l xml:id="d003l317" n="317">Ipse etenim linguas facundaque dicitur ora</l>
                <l xml:id="d003l318" n="318">Fingere, et humanae vires infundere voci,</l>
                <l xml:id="d003l319" n="319">Quae semper levibus fuit ars laudata Pelasgis.</l>
                <l xml:id="d003l320" n="320">Talia praefectus, quae cum Dionysius una</l>
                <l xml:id="d003l321" n="321">Cum sociis verso risum contemneret ore,</l>
                <l xml:id="d003l322" n="322">Imperat extendi nudos in cratibus igne</l>
                <l xml:id="d003l323" n="323">Supposito, et lambi flammis innoxia membra.</l>
                <l xml:id="d003l324" n="324">At pater ad cuius nutum tremit ardua rerum</l>
                <l xml:id="d003l325" n="325">Machina, et inferno manes Acheronte sepulti,</l>
                <l xml:id="d003l326" n="326">Fraenavit flammarum aciem, fecitque videri</l>
                <l xml:id="d003l327" n="327">Stratum molle focos, herbosa sedilia ferrum.</l>
                <l xml:id="d003l328" n="328">Quae simul ac ferus advertit miracula Praeses</l>
                <l xml:id="d003l329" n="329">Divinum verbis opus obscurare malignis</l>
                <l xml:id="d003l330" n="330">Nititur exclamans, "O mira potentia cantus</l>
                <l xml:id="d003l331" n="331">Thessalici, o fraudes magicae, quae incendia vincunt,</l>
                <l xml:id="d003l332" n="332">Quae flammis vires adimunt. Titania Circe</l>
                <l xml:id="d003l333" n="333">His armata dolis socios Itachensis Olyssi</l>
                <l xml:id="d003l334" n="334">Vertit in effigies varias, et in ora ferarum.</l>
                <l xml:id="d003l335" n="335">Phorcida mutavit, stellas ducebat Olympo.</l>
                <l xml:id="d003l336" n="336">In iumenta ferunt homines transire, quod ipsi</l>
                <l xml:id="d003l337" n="337">Vidimus artibus his, currentia flumina sisti,</l>
                <l xml:id="d003l338" n="338">Deque suis, alios segetes discedere in agros.</l>
                <l xml:id="d003l339" n="339">Arcades hi certe, nam gens ea docta venenum hoc,</l>
                <l xml:id="d003l340" n="340">Forsan et Aemonii, cuncta experiamur, in ignem</l>
                <l xml:id="d003l341" n="341">Traiiciendi alium ramosa putamina ferte,</l>
                <l xml:id="d003l342" n="342">Ferte citi, ingentem propere inflammate caminum,"</l>
                <l xml:id="d003l343" n="343">Sic ait, accelerant famuli, torremque praeustum</l>
                <l xml:id="d003l344" n="344">Diripuere focis, frutices, sulfurque picemque</l>
                <l xml:id="d003l345" n="345">Expediunt, ductisque premunt de follibus auras.</l>
                <l xml:id="d003l346" n="346">Iam strepit in linguis ardor, iam ductus in arcum</l>
                <l xml:id="d003l347" n="347">Os petit et flamma ingenti foris aestuat unda,</l>
                <l xml:id="d003l348" n="348">Nec mora, corripiunt nudos per crura, per ulnas,</l>
                <l xml:id="d003l349" n="349">Et populis uno in coelum clamantibus ore</l>
                <l xml:id="d003l350" n="350">Parcendum miseris, in tanta incendia iactant.</l>
                <l xml:id="d003l351" n="351">Mulciber extemplo (visu mirabile) fastu</l>
                <l xml:id="d003l352" n="352">Palluit amisso, fractaque elanguit ira,</l>
                <l xml:id="d003l353" n="353">Igneaque in placidum vis est conversa teporem,</l>
                <l xml:id="d003l354" n="354">Non secus ac si vel Rhodanus, gelidisve Garumna,</l>
                <l xml:id="d003l355" n="355">Incursisset aquis, populi admirantur, et amens</l>
                <l xml:id="d003l356" n="356">Mente putat quibus ista dolis miracula praeses</l>
                <l xml:id="d003l357" n="357">Ludificet, quia nil melius succurrit, ad artes</l>
                <l xml:id="d003l358" n="358">Torquet opus magicas, et gutture baubat hiulco.</l>
                <l xml:id="d003l359" n="359">Atque ea lux tali clausit spectacula fine.</l>
                <l xml:id="d003l360" n="360">Altera praefectus meditans in bella Pelasgos</l>
                <l xml:id="d003l361" n="361">Mittere, carnivoris praeberi pabula mandat</l>
                <l xml:id="d003l362" n="362">Nulla feris, tales qui servabantur in usus,</l>
                <l xml:id="d003l363" n="363">Claudius in nostros postquam Nero protulit enses.</l>
                <l xml:id="d003l364" n="364">Ingens circus erat septis clatratus ahenis</l>
                <l xml:id="d003l365" n="365">Sequanicas propter ripas, armenta ferarum</l>
                <l xml:id="d003l366" n="366">Distinctis inclusa locis, urbana voluptas.</l>
                <l xml:id="d003l367" n="367">Plebs etenim festis huc desidiosa diebus</l>
                <l xml:id="d003l368" n="368">Ibat, et hic animum visu pascebat inani.</l>
                <l xml:id="d003l369" n="369">Ac pecudum stabulis erat area proxima, claustro</l>
                <l xml:id="d003l370" n="370">Cincta pari, locus infamis sine sanguine nunquam.</l>
                <l xml:id="d003l371" n="371">Namque reos morti ad dictos inferre solebant</l>
                <l xml:id="d003l372" n="372">Haec in septa, feras demum laxare cruentam</l>
                <l xml:id="d003l373" n="373">In caedem miserorum hominum, spectacula longe</l>
                <l xml:id="d003l374" n="374">Impia, sed tamen infraenae gratissima genti.</l>
                <l xml:id="d003l375" n="375">Huc igitur tota cuneis ingentibus urbe</l>
                <l xml:id="d003l376" n="376">Concurrente, viros, dum sol conscenderet axem</l>
                <l xml:id="d003l377" n="377">Iam medium, longis vinctos traxere catenis.</l>
                <l xml:id="d003l378" n="378">Et mox e stabulis acies emissa luporum.</l>
                <l xml:id="d003l379" n="379">Ingluviem consueta pari saturare rapina</l>
                <l xml:id="d003l380" n="380">Fertur, et ad visam magno volat agmine praedam.</l>
                <l xml:id="d003l381" n="381">Sed simul ac videre feri divina virorum</l>
                <l xml:id="d003l382" n="382">Ora Lupi, subito obscurae truculentia frontis</l>
                <l xml:id="d003l383" n="383">Incidit, et blande motis alludere caudis</l>
                <l xml:id="d003l384" n="384">Incoepere canum in morem, cum vespera ab urbe</l>
                <l xml:id="d003l385" n="385">Rustica succinctus redit ad magalia pastor.</l>
                <l xml:id="d003l386" n="386">Praeses id admirans Pardos emittere clamat.</l>
                <l xml:id="d003l387" n="387">"Namque Lycaonio natis de sanguine parcunt</l>
                <l xml:id="d003l388" n="388">Natura cogente Lupi, dissolvite Pardos."</l>
                <l xml:id="d003l389" n="389">Ecce ruunt nostrae sitibunda animalia caedis,</l>
                <l xml:id="d003l390" n="390">Ecce ruunt, et aperta ferunt cava guttura Pardi</l>
                <l xml:id="d003l391" n="391">Dentibus exertis, sed mox feritate relicta</l>
                <l xml:id="d003l392" n="392">Procubuere solo, atque virum vestigia lingua</l>
                <l xml:id="d003l393" n="393">Lambere conspecti, blandumque applaudare motis</l>
                <l xml:id="d003l394" n="394">Clunibus, et mentem vultu promittere amicam.</l>
                <l xml:id="d003l395" n="395">Ac velut antiquos comites agnoscere visi</l>
                <l xml:id="d003l396" n="396">Arrisere viris, Libyci de more leonis</l>
                <l xml:id="d003l397" n="397">Quem memorant inter magnae spectacula Romae</l>
                <l xml:id="d003l398" n="398">Agnovisse hominem quondam Barcaea repertum</l>
                <l xml:id="d003l399" n="399">Rura per auxilium plantae qui impenderat aegrae.</l>
                <l xml:id="d003l400" n="400">Tum populus tali in vocem novitate coactus</l>
                <l xml:id="d003l401" n="401">Rumpere, ne innocuam pergas extinguere gentem</l>
                <l xml:id="d003l402" n="402">Exclamat. "Parce his miseris, quibus ira ferarum</l>
                <l xml:id="d003l403" n="403">Parcit, et a brutis vinci pietate memento</l>
                <l xml:id="d003l404" n="404">Turpe nimis Praefecte, piam sine vivere gentem."</l>
                <l xml:id="d003l405" n="405">Talibus in coelum plebs indignata fremebat.</l>
                <l xml:id="d003l406" n="406">Praeses in hoc tanto populi clamore tumultum</l>
                <l xml:id="d003l407" n="407">Vimque timens, iussit magnis clangoribus aera</l>
                <l xml:id="d003l408" n="408">Inflari, et subito coetum ac spectacula solvi.</l>
                <l xml:id="d003l409" n="409">Dumque ea crudeli peragit temerarius ausu</l>
                <l xml:id="d003l410" n="410">Ecce nurus Romana pio stimulata furore</l>
                <l xml:id="d003l411" n="411">Latia cui nomen, Romani militis uxor</l>
                <l xml:id="d003l412" n="412">Prodit, et exclamans ante ipsius ora Tyranni</l>
                <l xml:id="d003l413" n="413">Damnat et irridet veterum genus omne deorum.</l>
                <l xml:id="d003l414" n="414">Et soli affirmans Christo se sidere, Christum</l>
                <l xml:id="d003l415" n="415">Praedicat, ac verbis Praefectum incessit amaris.</l>
                <l xml:id="d003l416" n="416">Ille autem nil cunctatus. "Quid parcimus armis?</l>
                <l xml:id="d003l417" n="417">Haec est segnities, haec est ignavia, Divum</l>
                <l xml:id="d003l418" n="418">Non curare decus, non est clementia, ferrum</l>
                <l xml:id="d003l419" n="419">Stringite lictores, mortis rea foemina poenam</l>
                <l xml:id="d003l420" n="420">Pendat, et emigret non impunita sub orcum."</l>
                <l xml:id="d003l421" n="421">Protinus erumpens niveum transverberat ense</l>
                <l xml:id="d003l422" n="422">Pectus, et in iugulum grassatur acynace lictor,</l>
                <l xml:id="d003l423" n="423">Ablegatque animum membris, et in aethera purgat.</l>
                <l xml:id="d003l424" n="424">His super accensus nil crudele volutat,</l>
                <l xml:id="d003l425" n="425">Nil non triste parat, nil non molitur acerbum.</l>
                <l xml:id="d003l426" n="426">Corde ferox, trux aspectu, grave fulminat ore,</l>
                <l xml:id="d003l427" n="427">Atque reos tolli iubet in sublime paratis</l>
                <l xml:id="d003l428" n="428">Tot crucibus, medium pectus, plantasque manusque</l>
                <l xml:id="d003l429" n="429">Ne breviet longum mors accelerata dolorem</l>
                <l xml:id="d003l430" n="430">Non ferro affigi mandat, sed fune ligari.</l>
                <l xml:id="d003l431" n="431">Continuo cupiens poenis crudele venenum</l>
                <l xml:id="d003l432" n="432">Pascere, et explere ardentem cruciatibus iram</l>
                <l xml:id="d003l433" n="433">Crura peti flagris, et arari pectine costas</l>
                <l xml:id="d003l434" n="434">Ferreo, et annexas cunctis in viscera flammas</l>
                <l xml:id="d003l435" n="435">Immitti, longam exuri barbamque comamque</l>
                <l xml:id="d003l436" n="436">Imperat, et tota in sanctos desaevit Enyo.</l>
                <l xml:id="d003l437" n="437">Postquam suppliciis nil profecisse Tyrannus</l>
                <l xml:id="d003l438" n="438">Sed videt his tantis, fauces descendit in altas</l>
                <l xml:id="d003l439" n="439">Carceris abstrusi, dum surgit ab aequore Cancer</l>
                <l xml:id="d003l440" n="440">Incipiens versum Hesperios deflectere noctem.</l>
                <l xml:id="d003l441" n="441">Atque graves illi diis infundentibus iras</l>
                <l xml:id="d003l442" n="442">Magnanimos Christi pugiles cruciatibus urget</l>
                <l xml:id="d003l443" n="443">Terque quaterque novis, adhibet quaecunque dolorem</l>
                <l xml:id="d003l444" n="444">Instrumenta cient, satiatque immania corda,</l>
                <l xml:id="d003l445" n="445">Nil veritus turbam, et fulgi formidine liber.</l>
                <l xml:id="d003l446" n="446">Non plumbum, non flamma deest, non ungula, non pix</l>
                <l xml:id="d003l447" n="447">Igne linquens, non sartago, non lamina candens.</l>
                <l xml:id="d003l448" n="448">Omnia quae sancti proceres, dum praemia pensant</l>
                <l xml:id="d003l449" n="449">Coelica terrenis maiora doloribus, aequo</l>
                <l xml:id="d003l450" n="450">Transivere animo, velut aestivum solet imbrem</l>
                <l xml:id="d003l451" n="451">In patrios rediens fines perferre viator.</l>
                <l xml:id="d003l452" n="452">Victus ad extremum Praese, "Quid plura paramus?</l>
                <l xml:id="d003l453" n="453">Secum - ait - et vanis homines conatibus istos</l>
                <l xml:id="d003l454" n="454">Flectere tentamus? Potius Calpe</l>
                <l xml:id="d003l455" n="455">Ibit ad auroram, potius Gangentica tellus</l>
                <l xml:id="d003l456" n="456">Ibit occasum, quam sese emolliat unquam</l>
                <l xml:id="d003l457" n="457">Hic rigor, et tanto mens fermentata veneno.</l>
                <l xml:id="d003l458" n="458">Seu Deus hoc faciat, magicae seu forsitan artes,</l>
                <l xml:id="d003l459" n="459">Exuperant certe humanum haec miracula morem.</l>
                <l xml:id="d003l460" n="460">Quo mage conamur divos extollere, tanto</l>
                <l xml:id="d003l461" n="461">Plus ruimus, tanto plus ille assurgit in altum.</l>
                <l xml:id="d003l462" n="462">Quod fuit Alcidae quondam Saturnia Iuno,</l>
                <l xml:id="d003l463" n="463">Quod fuit Eurystheus, id nostra industria Christo est,</l>
                <l xml:id="d003l464" n="464">Et molimen, ei decus est, et gloria, nostrum.</l>
                <l xml:id="d003l465" n="465">Plectendi extremis igitur, ne talia mittant</l>
                <l xml:id="d003l466" n="466">Semina radices altas, mala ne coalescant</l>
                <l xml:id="d003l467" n="467">Gramina, suppliciis, et ne contagia plebi</l>
                <l xml:id="d003l468" n="468">Noxia sint, suprema operi manus imponenda."</l>
                <l xml:id="d003l469" n="469">At pius advertens sibi fatum incumbere Pastor</l>
                <l xml:id="d003l470" n="470">Hymni sono cantu nocturna silentia rumpit</l>
                <l xml:id="d003l471" n="471">Cum sociis, et sacra facit. Christumque sequutus</l>
                <l xml:id="d003l472" n="472">Mystica supremae celebrat convivia coenae.</l>
                <l xml:id="d003l473" n="473">Dum arcana super Cererem iam murmura perstat,</l>
                <l xml:id="d003l474" n="474">Ecce repentino Christus de lumine lapsu</l>
                <l xml:id="d003l475" n="475">Affuit, et vacuum volitans per inane caterva</l>
                <l xml:id="d003l476" n="476">Coelituum, pulchro quibus aurorea vultu.</l>
                <l xml:id="d003l477" n="477">Tum Christus correpta manu Cerealia liba</l>
                <l xml:id="d003l478" n="478">Sic memorans versus Dionysea porrigit ora.</l>
                <l xml:id="d003l479" n="479">"Accipe vir dilecte Deo, tua grandia apud me</l>
                <l xml:id="d003l480" n="480">Praemia, et in summo merces tua maxima coelo."</l>
                <l xml:id="d003l481" n="481">Sic ait, Ambrosiumque abiens diffudit odorem,</l>
                <l xml:id="d003l482" n="482">Quo afflatos sanctorum animos absorbuit ingens</l>
                <l xml:id="d003l483" n="483">Unda voluptatis, sensus ingressa per omnes</l>
                <l xml:id="d003l484" n="484">Gaudia, quae pascunt superos, dulcedine tanta</l>
                <l xml:id="d003l485" n="485">Ebria mens optat membris et corpore solvi</l>
                <l xml:id="d003l486" n="486">Ocyus, horrendo ne quicquam exterrita fato.</l>
                <l xml:id="d003l487" n="487">Parrhisios extra curvo qua Sequana cursu</l>
                <l xml:id="d003l488" n="488">Proripitur contra fluctus conversa Britannos,</l>
                <l xml:id="d003l489" n="489">Collis erat Maiae nato sacer, ardua in ipso</l>
                <l xml:id="d003l490" n="490">Vertice candenti moles de marmore surgens,</l>
                <l xml:id="d003l491" n="491">Signum auro grave Mercurii tollebat in auras,</l>
                <l xml:id="d003l492" n="492">Signum ingens mira, pulchrum c spectabile, forma,</l>
                <l xml:id="d003l493" n="493">Phidiae opus, cui pennatis talaria plantis</l>
                <l xml:id="d003l494" n="494">At caput alatum, cui frons umbrata galero.</l>
                <l xml:id="d003l495" n="495">Expressa in vultu vigili solertia, et acre</l>
                <l xml:id="d003l496" n="496">Ingenium, quali fuerat memphiticus Hermes,</l>
                <l xml:id="d003l497" n="497">Virga armata manus, geminos quae separat angues</l>
                <l xml:id="d003l498" n="498">Ventre tenus, fratri quondam donavit Apollo</l>
                <l xml:id="d003l499" n="499">Munus id, et virgam memorant praetendere pacem.</l>
                <l xml:id="d003l500" n="500">Iuxta erat extructa recubans in rupe Prometheus</l>
                <l xml:id="d003l501" n="501">Et bovis Inachiae divi ad vestigia custos.</l>
                <l xml:id="d003l502" n="502">Ara quoque excelsae surgens pede molis ab imo,</l>
                <l xml:id="d003l503" n="503">Ascendenda, Deum quoties placare volebant.</l>
                <l xml:id="d003l504" n="504">Huc igitur portis totam effundentibus urbem</l>
                <l xml:id="d003l505" n="505">Ad tam saeva huius sceleris spectacula tanti</l>
                <l xml:id="d003l506" n="506">Mactandos duxere viros, stipantibus armis,</l>
                <l xml:id="d003l507" n="507">Ac sylva hastarum lucem obscurante diurnam.</l>
                <l xml:id="d003l508" n="508">Ut conscensus apex montis, libamina iussi</l>
                <l xml:id="d003l509" n="509">Ponere Atlantiadae, nubemque offerre Sabaeam,</l>
                <l xml:id="d003l510" n="510">Contempsere deos, iterumque vocantes</l>
                <l xml:id="d003l511" n="511">Coeligenam Christum vitaeque necisque potentem.</l>
                <l xml:id="d003l512" n="512">"O Galli - exclamat lictor - servata videtis</l>
                <l xml:id="d003l513" n="513">Omnia rite, quibus tam detestabilis error</l>
                <l xml:id="d003l514" n="514">Debuit abradi, postquam lentescere nescit</l>
                <l xml:id="d003l515" n="515">Pestifer iste rigor, legem observare Latinam</l>
                <l xml:id="d003l516" n="516">Cogimur, et ferro causam defendere divum."</l>
                <l xml:id="d003l517" n="517">Sic ait, et iussi submittere colla, repente</l>
                <l xml:id="d003l518" n="518">Submisere caput gladiis, mors abstulit una</l>
                <l xml:id="d003l519" n="519">Tres, quibus una fides fuerat, vitamque per omnem</l>
                <l xml:id="d003l520" n="520">Unus amor, quos non potuit disiungere Pluto</l>
                <l xml:id="d003l521" n="521">Rex Erebi, qui tunc terris regnabat et alto.</l>
                <l xml:id="d003l522" n="522">Mactae animae tali occasu, tam fortibus ausis.</l>
                <l xml:id="d003l523" n="523">"Ite tot insignes meritis, consortia Divum</l>
                <l xml:id="d003l524" n="524">Accipite, atque pari coelos intrate triumpho.</l>
                <l xml:id="d003l525" n="525">Praemia mortali si conditione tulistis</l>
                <l xml:id="d003l526" n="526">Fortassis maiora, nihil, me iudice mirum.</l>
                <l xml:id="d003l527" n="527">In tam multiplici victrix certamine Virtus</l>
                <l xml:id="d003l528" n="528">Mortalem transgressa modum mortalia transit</l>
                <l xml:id="d003l529" n="529">Praemia, et aetherios merito sibi vendicat orbes.</l>
                <l xml:id="d003l530" n="530">Este boni nobis igitur mortalibus, iram</l>
                <l xml:id="d003l531" n="531">Nostrorum ultricem scelerum compescite, regna</l>
                <l xml:id="d003l532" n="532">Gallorum et Francos servate in saecula Reges."</l>
                <l xml:id="d003l533" n="533">Tum nova, nec Phoebo terras qui circuit omnes,</l>
                <l xml:id="d003l534" n="534">Unquam visa prius, nec forte videnda diebus</l>
                <l xml:id="d003l535" n="535">Aethereis olim quotquot labentur ab astris,</l>
                <l xml:id="d003l536" n="536">Sequanicae Deus ante oculos miracula gentis</l>
                <l xml:id="d003l537" n="537">Protulit, ex opere authoris manus agnita tanto est.</l>
                <l xml:id="d003l538" n="538">Nam sua sanguineum venis iaculantibus imbrem</l>
                <l xml:id="d003l539" n="539">Ex iugulo surgens rapuit Dionysius ora,</l>
                <l xml:id="d003l540" n="540">Ac manibus tulit ipse suis, sine vertice truncum</l>
                <l xml:id="d003l541" n="541">Ibat corpus iter velut ante solebat,</l>
                <l xml:id="d003l542" n="542">Et certa alternans motis vestigia plantis</l>
                <l xml:id="d003l543" n="543">(Monstrum ingens) colle in campum descendit ab alto.</l>
                <l xml:id="d003l544" n="544">Tam insolito, tam miro operi non debuit esse</l>
                <l xml:id="d003l545" n="545">Ulla fides, si non populi innumerabilis ante</l>
                <l xml:id="d003l546" n="546">Factum oculo, totam in testes produceret urbem.</l>
                <l xml:id="d003l547" n="547">Pone sequebantur turbae, fixisque tuentes</l>
                <l xml:id="d003l548" n="548">Luminibus vix quod fieri sine fraude videbant</l>
                <l xml:id="d003l549" n="549">Credere vix fieri poterant. Et tramite recto</l>
                <l xml:id="d003l550" n="550">Ad loca pervenit gradiens, ubi regia nostro</l>
                <l xml:id="d003l551" n="551">Tempore conduntur regalibus ossa sepulcris.</l>
                <l xml:id="d003l552" n="552">Nec spacium breve forte putes, celeberrima per quod</l>
                <l xml:id="d003l553" n="553">Funera deducens sua transtulit ora cadaver,</l>
                <l xml:id="d003l554" n="554">Ad passus ter mille patet, limesque relinquit</l>
                <l xml:id="d003l555" n="555">Flumen ad occasum, gelidamque recedit ad ursam.</l>
                <l xml:id="d003l556" n="556">Illic posteritas Rhenum Franconia postquam</l>
                <l xml:id="d003l557" n="557">Pertransivit, et has regnatum venit ad oras,</l>
                <l xml:id="d003l558" n="558">Templum illi vivo templum de marmore magnis</l>
                <l xml:id="d003l559" n="559">Sumptibus erexit. Iam regna per omnia Christo</l>
                <l xml:id="d003l560" n="560">Effundere novi radios et numina secli.</l>
                <l xml:id="d003l561" n="561">Sanguinolenta gravem divum satiaverat iram</l>
                <l xml:id="d003l562" n="562">Ultio, et invidiae rabies sedata parumper</l>
                <l xml:id="d003l563" n="563">Conciderat , sed mox alius crudelior ignis</l>
                <l xml:id="d003l564" n="564">Arsit in immanes iaciens incendia larvas.</l>
                <l xml:id="d003l565" n="565">Nam Venus et Mavors animas ad summa volantes</l>
                <l xml:id="d003l566" n="566">Sydera, longa tamen post intervalla sequuti</l>
                <l xml:id="d003l567" n="567">Explorandi animo quo res evaderet, usque</l>
                <l xml:id="d003l568" n="568">Ad Triviae sydus tenues iuvere per auras,</l>
                <l xml:id="d003l569" n="569">Per rapidos ignes, atque ut rediere, Satanes</l>
                <l xml:id="d003l570" n="570">In Rhodani duxere alpes, ubi candida semper</l>
                <l xml:id="d003l571" n="571">Friget hyems, gelido Boreas ubi sibilat ore</l>
                <l xml:id="d003l572" n="572">Semper, et ad coelum Venus his est vocibus orsa,</l>
                <l xml:id="d003l573" n="573">Multa querens, ac foemineo plorans ululatu.</l>
                <l xml:id="d003l574" n="574">"O sortem adversam nobis, o immitia fata</l>
                <l xml:id="d003l575" n="575">O coelum crudele. Nihil molimine tanto</l>
                <l xml:id="d003l576" n="576">Hactenus o Comites nostro nihil egimus astu.</l>
                <l xml:id="d003l577" n="577">O iactura, nihil toto profecimus anno.</l>
                <l xml:id="d003l578" n="578">Incassum fraudes, incassum effudimus artes.</l>
                <l xml:id="d003l579" n="579">O miserum Iovis omne genus, defecimus omnes,</l>
                <l xml:id="d003l580" n="580">De imperiis actum est de maiestate deorum.</l>
                <l xml:id="d003l581" n="581">Pone tuos arcus malefortunate Cupido,</l>
                <l xml:id="d003l582" n="582">Pone faces, ducunt tetricas nova secula leges.</l>
                <l xml:id="d003l583" n="583">Consenuit mundus, fugere iocique salesque.</l>
                <l xml:id="d003l584" n="584">Nullus honor formae, facta est odiosa venustas.</l>
                <l xml:id="d003l585" n="585">I nemus Idalum quondam mea magna voluptas,</l>
                <l xml:id="d003l586" n="586">Ite Paphi sylvae dulces, ite alta Cythera.</l>
                <l xml:id="d003l587" n="587">Limina deposito feror in Vestalia Cesto."</l>
                <l xml:id="d003l588" n="588">Ista dolens usque ad lachrymas Cytherea loquuta est.,</l>
                <l xml:id="d003l589" n="589">Caetera sedatis animis ac lumine sicco.</l>
                <l xml:id="d003l590" n="590">Vidimus et vidisse piget, quae gloria divum,</l>
                <l xml:id="d003l591" n="591">Quantaque Christigenas maneat post funera merces.</l>
                <l xml:id="d003l592" n="592">Ut ventum Triviae in campos (nam venimus illuc</l>
                <l xml:id="d003l593" n="593">Usque) catervatim superi de culmine mundi</l>
                <l xml:id="d003l594" n="594">Occurrere togis nitidi splendentibus, instar</l>
                <l xml:id="d003l595" n="595">Luciferi, quando tremulis scintillat in undis.</l>
                <l xml:id="d003l596" n="596">Omnibus aurorae croceis rutilantia flammis</l>
                <l xml:id="d003l597" n="597">Ora, coruscantes auri splendore per armos</l>
                <l xml:id="d003l598" n="598">Et per terga comae, nihil orbe decentius unquam</l>
                <l xml:id="d003l599" n="599">Vidimus in toto, stellantia lumina solem</l>
                <l xml:id="d003l600" n="600">Aequiparant, gemmis frontes radiantibus ardent.</l>
                <l xml:id="d003l601" n="601">Christus in excelsa qui maiestate sedebat</l>
                <l xml:id="d003l602" n="602">Altior, innixus divum cervicibus, ora</l>
                <l xml:id="d003l603" n="603">Solvit, et haec coetu faciente silentia fatus.</l>
                <l xml:id="d003l604" n="604">"O fortes salvete viri foelicibus horis</l>
                <l xml:id="d003l605" n="605">Advenistis, eant veteres de pectore curae.</l>
                <l xml:id="d003l606" n="606">Ponite terrenos habitus, accedite nostris</l>
                <l xml:id="d003l607" n="607">Fortunatae animae populis, regnate per omnes</l>
                <l xml:id="d003l608" n="608">Elysii coelique domos consortia divum</l>
                <l xml:id="d003l609" n="609">Accipite, in tantis opibus sine fine futurae.</l>
                <l xml:id="d003l610" n="610">Aetherei vobis ostensa limine mundi</l>
                <l xml:id="d003l611" n="611">Pauca haec, in decimo maiora videbitis orbe.</l>
                <l xml:id="d003l612" n="612">Terrarum accipite imperium, dominamini in undis.</l>
                <l xml:id="d003l613" n="613">Et quoties opus est succurrite terrigenarum</l>
                <l xml:id="d003l614" n="614">Casibus adversis, et vos audite vocantes</l>
                <l xml:id="d003l615" n="615">In terris, gaudete aris, succedite falsis</l>
                <l xml:id="d003l616" n="616">Diis Saturnigenis, divum illa ingentia templa</l>
                <l xml:id="d003l617" n="617">Accipite, et laeti vestros converite in usus.</l>
                <l xml:id="d003l618" n="618">Thura ferant homines, fumo gaudete Sabaeo.</l>
                <l xml:id="d003l619" n="619">Subiicimus vobis lemures, animas profundi.</l>
                <l xml:id="d003l620" n="620">Est Deum rege veterum subvertite ritus</l>
                <l xml:id="d003l621" n="621">Sacrilegos, sit fas vobis elementa movere,</l>
                <l xml:id="d003l622" n="622">Debellare Iovaem, genios et Panica monstra</l>
                <l xml:id="d003l623" n="623">Pellite deserti procul ad confinia mundi.</l>
                <l xml:id="d003l624" n="624">Tu vero in primis Dionysii ad Gallica regna</l>
                <l xml:id="d003l625" n="625">Verte animos, tanti tibi sic custodia regni.</l>
                <l xml:id="d003l626" n="626">Aspice qua gelidum Rhenus descendit in aequor,</l>
                <l xml:id="d003l627" n="627">Qua surgunt Alpini apices, qua verberat unda</l>
                <l xml:id="d003l628" n="628">Littora Rothomagi, qua Massiliense profundum</l>
                <l xml:id="d003l629" n="629">Fluctuat, aggeribus qua Hispania cingitur altis.</l>
                <l xml:id="d003l630" n="630">Haec tua sors, huius gentis moderamen habeto.</l>
                <l xml:id="d003l631" n="631">Sera suis penitus divo expellet ab oris,</l>
                <l xml:id="d003l632" n="632">Sed tamen expellet duce te, nec terra futura est</l>
                <l xml:id="d003l633" n="633">Ha nobis dilecta magis, licet Itala tellus</l>
                <l xml:id="d003l634" n="634">Simonis et Pauli sacris tegat ossa sepulcris.</l>
                <l xml:id="d003l635" n="635">Et licet Assyrii nostra incunabula iactent.</l>
                <l xml:id="d003l636" n="636">Iura diu Romana ferent, legesque tenebunt</l>
                <l xml:id="d003l637" n="637">Caesareas. At cum Scythicis de finibus Hunni</l>
                <l xml:id="d003l638" n="638">Erumpent, Etius qui tunc pro gente Latina</l>
                <l xml:id="d003l639" n="639">Bella geret metuens Gallis rebusque Latinis</l>
                <l xml:id="d003l640" n="640">Accipiet Francos, comitesque in bella vicabit.</l>
                <l xml:id="d003l641" n="641">Tunc Franco regnanda dabis tua maxima regna.</l>
                <l xml:id="d003l642" n="642">Post breve barbarica tempus de gente videbis</l>
                <l xml:id="d003l643" n="643">Insignes prodire viros, qui grandibus aequent</l>
                <l xml:id="d003l644" n="644">Romanos animis, qui sint validissima nostrae</l>
                <l xml:id="d003l645" n="645">Fundamenta domus, qui Saturnum atque nepotes</l>
                <l xml:id="d003l646" n="646">Eiiciant, qui nos alias venerentur ad aras.</l>
                <l xml:id="d003l647" n="647">Aeternum nobis sacra inculpata ferentes</l>
                <l xml:id="d003l648" n="648">Et nacti sine labe fidem, quaecumque resurgent</l>
                <l xml:id="d003l649" n="649">Semina perfidiae veteris stricto ense necabunt.</l>
                <l xml:id="d003l650" n="650">Hi sibi cum Graiis quem possedere Latini</l>
                <l xml:id="d003l651" n="651">Divisuri orbem positis pro limine campis</l>
                <l xml:id="d003l652" n="652">Quos Beneventanus ductor Grimoaldus habebit</l>
                <l xml:id="d003l653" n="653">Sed tamen haec regum series insecta redibit</l>
                <l xml:id="d003l654" n="654">Ad Gallos, tandem cum sceptra receperit Hugo,</l>
                <l xml:id="d003l655" n="655">Non genus a Francis ducens, sed origine Gallus.</l>
                <l xml:id="d003l656" n="656">Illuc usque dabit tellus Germanica reges.</l>
                <l xml:id="d003l657" n="657">Sed tamen hos etiam Francos ea secula dicent</l>
                <l xml:id="d003l658" n="658">Illa quod a Francis accepto nomine tellus</l>
                <l xml:id="d003l659" n="659">Francia dicenda est, Gallos exibit in omnes</l>
                <l xml:id="d003l660" n="660">Nomen id, immutat sic res et nomina longum</l>
                <l xml:id="d003l661" n="661">Tempus, et e coelo missi cum tempore casus."</l>
                <l xml:id="d003l662" n="662">Tempus erit stellis longos volventibus annos,</l>
                <l xml:id="d003l663" n="663">Quo gremio eiicet Cimbros peninsula gentem,</l>
                <l xml:id="d003l664" n="664">Magna altis volventem animis, belloque potentem,</l>
                <l xml:id="d003l665" n="665">Per maris Oceani fluctus ad littora vectos</l>
                <l xml:id="d003l666" n="666">Gallica, suspiciens duces in Neustria regna,</l>
                <l xml:id="d003l667" n="667">Quae dicent Normanna prius: sed littora voci</l>
                <l xml:id="d003l668" n="668">Mollem pulsa sonum dabit, et Normanna vocabit</l>
                <l xml:id="d003l669" n="669">Posteritas, genus hoc armis illustre futurum</l>
                <l xml:id="d003l670" n="670">Mittet in Italiam, qui Parthenopaea gubernet</l>
                <l xml:id="d003l671" n="671">Olim regna viros, diuturni exordia belli.</l>
                <l xml:id="d003l672" n="672">Namque super regno longis bellabitur annis.</l>
                <l xml:id="d003l673" n="673">Mittet in Assyrios ad debellanda Sabaeum</l>
                <l xml:id="d003l674" n="674">Imperia, et dictas Habrami a coniuge gentes.</l>
                <l xml:id="d003l675" n="675">Taliter effato sonuerunt omnia Christo</l>
                <l xml:id="d003l676" n="676">Agmina, et exercitum totis melos undique castris.</l>
                <l xml:id="d003l677" n="677">Invasere acies iter, et concentibus altos</l>
                <l xml:id="d003l678" n="678">Implevere polos, sensimque recessit ab aure</l>
                <l xml:id="d003l679" n="679">Carmen, ut exultans superum chorus altius ivit.</l>
                <l xml:id="d003l680" n="680">Nos aegris defecti animis descendimus axe.</l>
                <l xml:id="d003l681" n="681">Et quia nos omnes tangunt haec omnia, visum est</l>
                <l xml:id="d003l682" n="682">Cuncta recenseri vobis debere vocatis.</l>
                <l xml:id="d003l683" n="683">"O comites quae sit nobis fortuna videmus.</l>
                <l xml:id="d003l684" n="684">Ante oculos ante ora virum praeferre quibusdam</l>
                <l xml:id="d003l685" n="685">Spem licitum signis, maiestatemque tueri,</l>
                <l xml:id="d003l686" n="686">Ac retinere animos hominum qua possumus arte.</l>
                <l xml:id="d003l687" n="687">Fas est composito praetendere gaudia vultu,</l>
                <l xml:id="d003l688" n="688">Sed gaudere nefas semper crescente ruina.</l>
                <l xml:id="d003l689" n="689">Inter multa, quibus fortuna miserrima nostra est</l>
                <l xml:id="d003l690" n="690">Hoc grave, quod supera si quos depellimus aura</l>
                <l xml:id="d003l691" n="691">Mox patimur dominos, cum nos vicisse putamus</l>
                <l xml:id="d003l692" n="692">Protinus a nostro victi intabescimus hoste.</l>
                <l xml:id="d003l693" n="693">Inde fit ut potius fuerit cohibere furorem,</l>
                <l xml:id="d003l694" n="694">Parcere corporibus, technis involvere mentes.</l>
                <l xml:id="d003l695" n="695">Commaculare animos, lactare libidine sensus,</l>
                <l xml:id="d003l696" n="696">Atque voluptatum dulci illectare veneno.</l>
                <l xml:id="d003l697" n="697">Sic foret uberibus lucrum, victoria maior.</l>
                <l xml:id="d003l698" n="698">Quam furere, et vano vires effundere nixu.</l>
                <l xml:id="d003l699" n="699">Sed quid opus multis? Ut nos imponimus istis,</l>
                <l xml:id="d003l700" n="700">Sic superi nobis, agimur quocunque voluntas</l>
                <l xml:id="d003l701" n="701">Prima movet, mirisque modis, cum credimus ipsi</l>
                <l xml:id="d003l702" n="702">Authores operum nos esse, movemur ab alto</l>
                <l xml:id="d003l703" n="703">Principe, et inseruit quicquid molimur Olympo."</l>
                <l xml:id="d003l704" n="704">Sic Venus, at Marti Veneris sententia visa est</l>
                <l xml:id="d003l705" n="705">Frigida, et elumbris nimium, quae parcere vitae</l>
                <l xml:id="d003l706" n="706">Quae dare corporibus veniam iubet, igne cremandos</l>
                <l xml:id="d003l707" n="707">Iudicat, atroci grassandum in viscera ferro.</l>
                <l xml:id="d003l708" n="708">Laudavit Venerem Pallas contraria Marti</l>
                <l xml:id="d003l709" n="709">Ille autem fremit indomitum, muliebria damnans</l>
                <l xml:id="d003l710" n="710">Consilia, et rixas ardenti exaggerat ira.</l>
                <l xml:id="d003l711" n="711">Iuppiter ut scindi studia in contraria vidit</l>
                <l xml:id="d003l712" n="712">Numina, concilio Lemures iubet ire soluto.</l>
                <l xml:id="d003l713" n="713">At pater in summis coeli penetralibus istos</l>
                <l xml:id="d003l714" n="714">Detestans mores superis inspirat amorem</l>
                <l xml:id="d003l715" n="715">Perpetuum, et dulci divos in pace gubernat.</l>
                <l xml:id="d003l716" n="716">Mars furia invectus raptim per nubila fertur</l>
                <l xml:id="d003l717" n="717">Parrhisios, facto ex ventis fit Nubius ore,</l>
                <l xml:id="d003l718" n="718">Lartia cui mater fuerat, vitalibus auris</l>
                <l xml:id="d003l719" n="719">Iam defuncta, suum Christo largita cruorem.</l>
                <l xml:id="d003l720" n="720">Et subiens aulas ubi Fescenninus in alta</l>
                <l xml:id="d003l721" n="721">Sede ministrabat populis iniuria iura,</l>
                <l xml:id="d003l722" n="722">Admonuit summo de colle cadavera ad amnem</l>
                <l xml:id="d003l723" n="723">Sequanicum debere trahi, fluvioque recondi</l>
                <l xml:id="d003l724" n="724">Quae superi horrescant, videat quae invitus Olympus.</l>
                <l xml:id="d003l725" n="725">Audiit hos monitis, missoque satellite iudex</l>
                <l xml:id="d003l726" n="726">Exequitur, iunctis mittuntur in esseda bobus</l>
                <l xml:id="d003l727" n="727">Continuo, rapidisque rotis volvuntur ad undam</l>
                <l xml:id="d003l728" n="728">Occultanda vadis, et non habitura sepulcrum.</l>
                <l xml:id="d003l729" n="729">Verum seu casus fuerit, seu cuncta videndum</l>
                <l xml:id="d003l730" n="730">Coelituum pietas, dum largius inter eundum</l>
                <l xml:id="d003l731" n="731">Pascitur, et pateris lictor se ingurgitat amplis,</l>
                <l xml:id="d003l732" n="732">Docta fidem mulier felici corpora furto</l>
                <l xml:id="d003l733" n="733">Surripiens infodit humo, sed turbine tanti</l>
                <l xml:id="d003l734" n="734">Excidii tandem extincto, translata quierunt</l>
                <l xml:id="d003l735" n="735">Aede sub excelsa sancti penes ossa Magistri.</l>
            </div1>
        </body>
    </text>
</TEI>
