<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-ioan">
                    <title>de morte Ioannis Soreti</title>
                    <title type="short">de morte Ioannis Soreti</title>
                    <abbr>Soret.</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="1303">1303</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>20.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Nicola Ruzzenenti</bibl>
                </head>
                <p xml:id="d001l1" n="0|1">DE MORTE IOANNIS SORETI GALLI | CARMELITARUM PRIORIS GENERALIS</p>
                <lb/>
                <l xml:id="d001l2" n="1">Mens mihi saepe fuit pro te quoque sumere plectrum,</l>
                <l xml:id="d001l3" n="2">Atque tuas nostro complecti carmine laudes,</l>
                <l xml:id="d001l4" n="3">O nivei quondam pastor gregis, o pater altae</l>
                <l xml:id="d001l5" n="4">Rupis, et irrigui fontis, montisque beati,</l>
                <l xml:id="d001l6" n="5">Cuius inaccessis Vates habitasse sub antris</l>
                <l xml:id="d001l7" n="6">Fertur, et eventus rerum cecinisse futuros.</l>
                <l xml:id="d001l8" n="7">Sed mea sopito stupuerunt sanguine corda,</l>
                <l xml:id="d001l9" n="8">Ut solet hiberno tellus cum frigore torpet,</l>
                <l xml:id="d001l10" n="9">Postquam fama tui moestissima nuntia fati</l>
                <l xml:id="d001l11" n="10">Tristibus auspiciis Italas pervenit ad oras.</l>
                <l xml:id="d001l12" n="11">Omnia tunc gelido riguerunt membra timore,</l>
                <l xml:id="d001l13" n="12">Tunc lyra lapsa manu, digitis tum plectra remissis</l>
                <l xml:id="d001l14" n="13">Sunt collisa solo, tremulo vox defuit ori.</l>
                <l xml:id="d001l15" n="14">Languida moerentes hebetavit inertia sensus,</l>
                <l xml:id="d001l16" n="15">Et dolor ingenium vivax sopivit et artes.</l>
                <l xml:id="d001l17" n="16">Tunc mihi cum aegrotos vis morbi vinceret artus</l>
                <l xml:id="d001l18" n="17">Raraque vis traheret fessum suspiria pectus,</l>
                <l xml:id="d001l19" n="18">Consilium fuit invisa decedere vita,</l>
                <l xml:id="d001l20" n="19">Et tecum limen patriae melloris adire,</l>
                <l xml:id="d001l21" n="20">Pascit ubi tutas dulcis concordia mentes.</l>
                <l xml:id="d001l22" n="21">Fecissemque utinam, nam post tua funera nunquam</l>
                <l xml:id="d001l23" n="22">Vidimus optatos portus, nos spumeus Euris</l>
                <l xml:id="d001l24" n="23">Flantibus undarum tulit in contraria fervor.</l>
                <l xml:id="d001l25" n="24">Littora Carmeli Solymosque apprendere campos</l>
                <l xml:id="d001l26" n="25">Dum cupimus, dum quisque suis annitimur armis,</l>
                <l xml:id="d001l27" n="26">Pellimur in Syrtes, navemque ferentibus undis</l>
                <l xml:id="d001l28" n="27">Incertum per iter nulla succurritur arte.</l>
                <l xml:id="d001l29" n="28">Typhis abes, Palinure iaces, iterata minantur</l>
                <l xml:id="d001l30" n="29">Fulmina, in interitus conspirant sydera nostros.</l>
                <l xml:id="d001l31" n="30">Nunc ruit in praeceps, summas modo surgit in undas</l>
                <l xml:id="d001l32" n="31">Avulso temone ratis, fracti sumus ut si</l>
                <l xml:id="d001l33" n="32">Dum procul a stabulis errat pecus omne per agros,</l>
                <l xml:id="d001l34" n="33">Nil hostile timens, casu percussus iniquo</l>
                <l xml:id="d001l35" n="34">Occidat extemplo pastor, saltusque patentes</l>
                <l xml:id="d001l36" n="35">Ora lupus ieiuna gerens intrarit, ovesque</l>
                <l xml:id="d001l37" n="36">Incustoditas passim lanietque fugetque</l>
                <l xml:id="d001l38" n="37">Sic tua progenies quae, te Duce, nullius arma,</l>
                <l xml:id="d001l39" n="38">Nullius insidias timuit, sed tuta per omnes</l>
                <l xml:id="d001l40" n="39">Ibat ovans casus, postquam tua lumina pressit</l>
                <l xml:id="d001l41" n="40">Improba conturbans tristi mors omnia luctu,</l>
                <l xml:id="d001l42" n="41">Languit amisso generosae frontis honore.</l>
                <l xml:id="d001l43" n="42">Palluit omne decus nostrum, languentia coepit</l>
                <l xml:id="d001l44" n="43">Pectora segnicies, et amor virtutis obivit.</l>
                <l xml:id="d001l45" n="44">Frigemus velut extincto focus igne recessit</l>
                <l xml:id="d001l46" n="45">Tecum noster honor, Carmeli gloria tecum</l>
                <l xml:id="d001l47" n="46">Occidit, heu funesta dies, neque digna diei</l>
                <l xml:id="d001l48" n="47">Nomine censeri, Stygiis pallentior umbris,</l>
                <l xml:id="d001l49" n="48">Quae tantum iubare extinxit, tot lumina misit</l>
                <l xml:id="d001l50" n="49">In lachrymas, in tot suspiria pectora solvit.</l>
                <l xml:id="d001l51" n="50">O nunquam laudante satis, licet omnia laudes</l>
                <l xml:id="d001l52" n="51">Ora tuas resonent. Senior discrimina nosti</l>
                <l xml:id="d001l53" n="52">Quot subiit grex iste tuus, quot bella, quot hostes</l>
                <l xml:id="d001l54" n="53">Venere, et sortem populi miseratus iniquam</l>
                <l xml:id="d001l55" n="54">Movisti assiduis praecibus tristem Iovis iram.</l>
                <l xml:id="d001l56" n="55">Qui nisi forte tui curam gessisset ovilis</l>
                <l xml:id="d001l57" n="56">Ventus et unda ruens stabula et pecus omne tulisset,</l>
                <l xml:id="d001l58" n="57">Supplice te nobis favit pater, ipse paventem</l>
                <l xml:id="d001l59" n="58">Attonitumque gregem blande collegit in unum,</l>
                <l xml:id="d001l60" n="59">Ut mater cristata solet, quo tempore milvus</l>
                <l xml:id="d001l61" n="60">Instruit insidias, flectique per aera gyrum.</l>
                <l xml:id="d001l62" n="61">Illa dolum timet, et crocitans sua pignora cogit,</l>
                <l xml:id="d001l63" n="62">Collectumque gregem suspensis protegit alis.</l>
                <l xml:id="d001l64" n="63">Hactenus hoc noster vexatus turbine bembus</l>
                <l xml:id="d001l65" n="64">Tardatusque vadis circum tua littora duci</l>
                <l xml:id="d001l66" n="65">Non potuit, sed iam coeli frons laeta sereni</l>
                <l xml:id="d001l67" n="66">Panditur, undosumque minus iam murmurat aequor.</l>
                <l xml:id="d001l68" n="67">Humidus Auster abit, silet aether, et atra recedunt</l>
                <l xml:id="d001l69" n="68">Nubila, purpureo sol nascitur aureus ortu.</l>
                <l xml:id="d001l70" n="69">Graminis aura tepens florumque cacumina leni</l>
                <l xml:id="d001l71" n="70">Incurvans flexu gratos diffundit odores.</l>
                <l xml:id="d001l72" n="71">Atque levi strepitu fugiens se frondibus altis</l>
                <l xml:id="d001l73" n="72">Inserit, et somnos molli blandita susurro</l>
                <l xml:id="d001l74" n="73">Concitat, et virides ludens circumvolat agros.</l>
                <l xml:id="d001l75" n="74">Iamque procul nobis pulsa caligine tandem</l>
                <l xml:id="d001l76" n="75">Carmeli se monstrat apex, vitreique redundant</l>
                <l xml:id="d001l77" n="76">Fontis aequa suaves, qua summo vertice lapse</l>
                <l xml:id="d001l78" n="77">Subiectos rimantur agros, et florida circum</l>
                <l xml:id="d001l79" n="78">Rura soporifero labuntur murmure, seque</l>
                <l xml:id="d001l80" n="79">In vicina brevi devolvunt aequora cursu.</l>
                <l xml:id="d001l81" n="80">Iam me sollicitae parcunt incendere curae,</l>
                <l xml:id="d001l82" n="81">Improba nec miserum pectus depascitur ales,</l>
                <l xml:id="d001l83" n="82">Restituor mihi, iuvat ire, meamque sonoris</l>
                <l xml:id="d001l84" n="83">Instaurare lyram nervus sacrumque vocare</l>
                <l xml:id="d001l85" n="84">Ex Helicone chorum, atque argutos aedere cantus.</l>
                <l xml:id="d001l86" n="85">Verum bella canant alii, populosque paternis</l>
                <l xml:id="d001l87" n="86">Sedibus, et patrio pulsos de littore Graios.</l>
                <l xml:id="d001l88" n="87">Et veteres odii causas, belloque subactas</l>
                <l xml:id="d001l89" n="88">Constanti ne tuas arces, coelumque Latinis</l>
                <l xml:id="d001l90" n="89">Infestum rebus, fideique pericula nostrae,</l>
                <l xml:id="d001l91" n="90">Et purgata novis Troiana incendia bellis.</l>
                <l xml:id="d001l92" n="91">Semper ego effugi studium Mavortis, et arma</l>
                <l xml:id="d001l93" n="92">Nec pectus thorace gravi, nec tempora cinxi</l>
                <l xml:id="d001l94" n="93">Casside cristata, fuit et mea dextra meumque</l>
                <l xml:id="d001l95" n="94">Semper inerme latus, mores ego pacis amavi.</l>
                <l xml:id="d001l96" n="95">Cedimus arma aliis, nobis tua maxima Virtus</l>
                <l xml:id="d001l97" n="96">Carmen erit, satis est isto pulvere noster</l>
                <l xml:id="d001l98" n="97">Sudet equus, metam hancque meus circumvolet axis.</l>
                <l xml:id="d001l99" n="98">Ingrediar fragili spatiosa per aequora ligno,</l>
                <l xml:id="d001l100" n="99">Atque tuas laeti circumvectabimur oras.</l>
                <l xml:id="d001l101" n="100">Cuncta Palaestini montis spelaea revisam</l>
                <l xml:id="d001l102" n="101">Singula perlustrans, aciem per singula vertens</l>
                <l xml:id="d001l103" n="102">Ne quid neglectum fluat, intactum ve relinquam</l>
                <l xml:id="d001l104" n="103">Unde tuae in lucem possint emergere laudes.</l>
                <l xml:id="d001l105" n="104">Conaborque tua dignum virtute trophaeum</l>
                <l xml:id="d001l106" n="105">Erigere, et circum redolentes addere lauros</l>
                <l xml:id="d001l107" n="106">Atque hederas, et Palladia de fronde corollas,</l>
                <l xml:id="d001l108" n="107">Palmarumque minus metuentes pondera ramos.</l>
                <l xml:id="d001l109" n="108">Grande opus, et sub quo sudaret Olympifer Athlas,</l>
                <l xml:id="d001l110" n="109">Magna quidem fuit, atque meis conatibus impar</l>
                <l xml:id="d001l111" n="110">Copia virtutum pastor venerande tuarum.</l>
                <l xml:id="d001l112" n="111">Nec tibi Carmelus debet minus, ac Remoaldo</l>
                <l xml:id="d001l113" n="112">Tusca Camaldulii pineta in vertice montis,</l>
                <l xml:id="d001l114" n="113">Lignipedique Laverna viro, Carthusia Ugoni,</l>
                <l xml:id="d001l115" n="114">Gallica Bernardo Cistercia. Nursica Mauro</l>
                <l xml:id="d001l116" n="115">Relligio, sed plus longe, nec enim tibi sancta</l>
                <l xml:id="d001l117" n="116">Rusticitas, sed magis doctrina superbam</l>
                <l xml:id="d001l118" n="117">Perfidiam se attollentem mysteria contra</l>
                <l xml:id="d001l119" n="118">Sacrosancta potens convellere fulmine linguae.</l>
                <l xml:id="d001l120" n="119">Unde fit ut dubitem rerum ne pondere pressus</l>
                <l xml:id="d001l121" n="120">Turpiter in medio cogar desistere cursu,</l>
                <l xml:id="d001l122" n="121">Mensque magis refugit, quando Icarium reminiscor</l>
                <l xml:id="d001l123" n="122">Interitum, puer ille levis, temerarius, audax,</l>
                <l xml:id="d001l124" n="123">Dum per inane audet coelum, mendacibus alis,</l>
                <l xml:id="d001l125" n="124">Tendere iter vetitum, et vacuas se attollere in auras</l>
                <l xml:id="d001l126" n="125">Decidit, et fecit Myconaeo nomina Ponto,</l>
                <l xml:id="d001l127" n="126">Me movet et sacros ignes furarier ausus</l>
                <l xml:id="d001l128" n="127">Atque putres audens glebas animare Prometheus.</l>
                <l xml:id="d001l129" n="128">Et Phaeton cupiens Solis fraenare quadrigam.</l>
                <l xml:id="d001l130" n="129">Cuius adhuc longae lachrymant electra sorores</l>
                <l xml:id="d001l131" n="130">Succinaque ad fluvii ripas quem Celtica rupes</l>
                <l xml:id="d001l132" n="131">Mittit, et Adriacis tandem absorbetur ab undis.</l>
                <l xml:id="d001l133" n="132">Occurrunt animo veteris certamina pugnae,</l>
                <l xml:id="d001l134" n="133">Cum furor involvit super altum Pelion Ossam,</l>
                <l xml:id="d001l135" n="134">Aoniasque ausae cantum superare sorores,</l>
                <l xml:id="d001l136" n="135">At quae textilibus docta cum Pallade formis</l>
                <l xml:id="d001l137" n="136">Dum certat veterem mutavit Arena formam.</l>
                <l xml:id="d001l138" n="137">Thrax Thamyras quem coecum olim fecere puellae</l>
                <l xml:id="d001l139" n="138">Thespiades, dum se nimis, et sua carmina iactat.</l>
                <l xml:id="d001l140" n="139">Et tu mentis inops, nimiumque improvide, quondam</l>
                <l xml:id="d001l141" n="140">Marsya, qui Musas Phoebumque lacessere cantu</l>
                <l xml:id="d001l142" n="141">Dum properas, fluis in latices, et porrigis amnem,</l>
                <l xml:id="d001l143" n="142">Quem vehit Aegaeas Phrygius Maeander in undas.</l>
                <l xml:id="d001l144" n="143">Et qui labentem dextra temerarius arcam</l>
                <l xml:id="d001l145" n="144">Dum levat a magni rectore necatur Olympi.</l>
                <l xml:id="d001l146" n="145">Haec mecum tacitus memori sub pectore volvens</l>
                <l xml:id="d001l147" n="146">Extimeo nec coeca meas audacia vires</l>
                <l xml:id="d001l148" n="147">Fallat, et assumptum nequeant perferre laborem</l>
                <l xml:id="d001l149" n="148">Supponam tamen hos humeros, molemque subibo.</l>
                <l xml:id="d001l150" n="149">Debilis immensam, dabitur, favor aethere ab alto,</l>
                <l xml:id="d001l151" n="150">Occultumque meus divini nectaris imbrem</l>
                <l xml:id="d001l152" n="151">Accipiet genius, tardosque ad carmina sensus</l>
                <l xml:id="d001l153" n="152">Calliope melior, maiorque movebit Apollo.</l>
                <l xml:id="d001l154" n="153">Aureus ut quodam fulvi sub imagine roris</l>
                <l xml:id="d001l155" n="154">Iuppiter in gremium Danaes descendit amatae</l>
                <l xml:id="d001l156" n="155">Sic nova de summis magnae penetralibus aulae</l>
                <l xml:id="d001l157" n="156">In mea labetur furtim praecordia virtus,</l>
                <l xml:id="d001l158" n="157">Atque ope coelesti fretus certaminis huius</l>
                <l xml:id="d001l159" n="158">Sit modo vita comes, referam victricia signa.</l>
                <l xml:id="d001l160" n="159">Efficiam ne livor edax, ne longa vetustas</l>
                <l xml:id="d001l161" n="160">Neu sors ulla tuae pariant oblivia laudis,</l>
                <l xml:id="d001l162" n="161">Sed ventura tuum nomen mirabitur aetas.</l>
                <l xml:id="d001l163" n="162">Et quae te tulerint foelicia saecula dicet</l>
                <l xml:id="d001l164" n="163">Posteritas, debentque tibi tua tempora multum.</l>
                <l xml:id="d001l165" n="164">Nanque tui tecum durabit gloria saecli.</l>
                <l xml:id="d001l166" n="165">Tu modo magne pater faveas, quem certa fatentur</l>
                <l xml:id="d001l167" n="166">Aethereos inter positum miracula cives.</l>
                <l xml:id="d001l168" n="167">Muneris incerti quaedam me pendula tardat</l>
                <l xml:id="d001l169" n="168">Spes opere a tanto, promissaque carmina differt,</l>
                <l xml:id="d001l170" n="169">Et prohibet nostrae votis parere Camoenae,</l>
                <l xml:id="d001l171" n="170">Mox tamen absolvar, nec in his meae Syrthibus ultra</l>
                <l xml:id="d001l172" n="171">Cymba leget steriles frustra versamus arenas.</l>
                <l xml:id="d001l173" n="172">Quid miser in cassum do semen inertibus agris?</l>
                <l xml:id="d001l174" n="173">Qui pictam propero Thamyrae monstrare tabellam?</l>
                <l xml:id="d001l175" n="174">Quid mutum responsa peto? Quid denique frustra</l>
                <l xml:id="d001l176" n="175">Non audituro modulor nova carmina surdo?</l>
                <l xml:id="d001l177" n="176">In nemus umbrosum, et conclusas undique valles</l>
                <l xml:id="d001l178" n="177">Rupibus, et multa vestitos arbore colles</l>
                <l xml:id="d001l179" n="178">Imus, ubi secura quies, ubi dulcia vitae</l>
                <l xml:id="d001l180" n="179">Tempora decurrant, ubi nulla negocia nobis</l>
                <l xml:id="d001l181" n="180">Detineant animum, ferri ad meliora volentem.</l>
                <l xml:id="d001l182" n="181">Ista mihi, si te pater adiutore, dabuntur</l>
                <l xml:id="d001l183" n="182">Ocia, scribendis et amica silentia rebus,</l>
                <l xml:id="d001l184" n="183">Mox eo purpureo texam de flore coronam,</l>
                <l xml:id="d001l185" n="184">Quam neque bruma rigens albis vestita pruinis</l>
                <l xml:id="d001l186" n="185">Nec borealis hyems vincat, quae flumina ventis</l>
                <l xml:id="d001l187" n="186">Stringit et aerias gelida nive conspuit Alpes,</l>
                <l xml:id="d001l188" n="187">Quam neque desiccet sol, quum vicina pererrat</l>
                <l xml:id="d001l189" n="188">Nostro signa polo, circum tua tempora ponam.</l>
                <l xml:id="d001l190" n="189">Tu meus Aeneas, tu Pergama, tu mihi Thebae,</l>
                <l xml:id="d001l191" n="190">Tu labor et cursus sero redeuntis Olyssi,</l>
                <l xml:id="d001l192" n="191">Et mora Penelopes votis inimica pudicae.</l>
                <l xml:id="d001l193" n="192">Tu mihi Caesar eris, studium tibi tradimus omne.</l>
                <l xml:id="d001l194" n="193">Tu tamen interea nostro qui liber ab orbe</l>
                <l xml:id="d001l195" n="194">Vivis, et ingentes meritus facientibus alas</l>
                <l xml:id="d001l196" n="195">In regnum sublime volas ardentis Olympi,</l>
                <l xml:id="d001l197" n="196">Quem Deus aeternis divorum accumbere mensis</l>
                <l xml:id="d001l198" n="197">Iussit, et immenso coeli dignatur honore,</l>
                <l xml:id="d001l199" n="198">Funde preces, pia verba move, ferventis ora</l>
                <l xml:id="d001l200" n="199">Magna Dei nostris faveant ut Numina rebus.</l>
            </div1>
        </body>
    </text>
</TEI>
