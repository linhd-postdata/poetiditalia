<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-blas">
                    <title>Blasius Cappadox</title>
                    <title type="short">Blasius Cappadox</title>
                    <abbr>Blas.</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="9420">9420</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>27.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Nicola Ruzzenenti</bibl>
                </head>
                <l xml:id="d001l1" n="1">Praecipua in divos qui relligione feruntur</l>
                <l xml:id="d001l2" n="2">Non satis esse putat illis impedere mensem,</l>
                <l xml:id="d001l3" n="3">Atque animum: sed signa dicant, altaris, ludos</l>
                <l xml:id="d001l4" n="4">Pyramides, sacras vestes, sublimia templa.</l>
                <l xml:id="d001l5" n="5">Ast ego quem fecit Christo devota voluntas.</l>
                <l xml:id="d001l6" n="6">Non fortuna inopem cum sim indigus aeris et auri.</l>
                <l xml:id="d001l7" n="7">E sine fortunis, quid agam? Neque promere carmen</l>
                <l xml:id="d001l8" n="8">Fas mihi Coelitibus dignum: non est mea tanti</l>
                <l xml:id="d001l9" n="9">Barbitos, ut moveat silvas et marmora: non sum</l>
                <l xml:id="d001l10" n="10">Amphion Dircaeus ego, non Thracius Orpheus,</l>
                <l xml:id="d001l11" n="11">Quos traxisse feras memorant, et flumina cantu.</l>
                <l xml:id="d001l12" n="12">Quid faciam? Praestare potens si grandia non sum,</l>
                <l xml:id="d001l13" n="13">Nulla feram? Non sic mater sanctissima rerum</l>
                <l xml:id="d001l14" n="14">Me natura docet: quae fusa per omnia mundi</l>
                <l xml:id="d001l15" n="15">Membra suas iuxta vires operatur ubique,</l>
                <l xml:id="d001l16" n="16">Semper iners metuens atque infoecunda videri.</l>
                <l xml:id="d001l17" n="17">Surge igitur mea parva chelys, si tollere in altum</l>
                <l xml:id="d001l18" n="18">Non poteris vocem, tenui modulabere cantu.</l>
                <l xml:id="d001l19" n="19">Iste labor, quamquam vulgo videatur inanis,</l>
                <l xml:id="d001l20" n="20">Non parvi tamen ante Deum, cui cognita corda,</l>
                <l xml:id="d001l21" n="21">Qui videt affectus, et voce carentia vota,</l>
                <l xml:id="d001l22" n="22">Est meriti. Laudes curat Deus: ista litantur</l>
                <l xml:id="d001l23" n="23">A superis holocausta: nec est praestantior ulla</l>
                <l xml:id="d001l24" n="24">Hostia in Elysiis pietas ubi maxima campis.</l>
                <l xml:id="d001l25" n="25">Nulla Deo domus est illic sacrata, nec ara:</l>
                <l xml:id="d001l26" n="26">Coelum ipsum templum est ingens, sunt lampades astra:</l>
                <l xml:id="d001l27" n="27">Victima, Coelituum cantus hosiah-na sonantes.</l>
                <l xml:id="d001l28" n="28">Sicut enim poean Phoebo, dithyrambus Iaccho</l>
                <l xml:id="d001l29" n="29">Carmen erat quondam; sic usque ab origine rerum</l>
                <l xml:id="d001l30" n="30">Est Hallelu-ia Deo, nec non hosiah-na per altos</l>
                <l xml:id="d001l31" n="31">Elysii campos, et per mortalia regna.</l>
                <l xml:id="d001l32" n="32">Ergo mihi monumento aliquo celebrare volenti</l>
                <l xml:id="d001l33" n="33">Cappadocum te sancte pater, recitanda videtur</l>
                <l xml:id="d001l34" n="34">In primis tua contemtrix Regumque, Deumque,</l>
                <l xml:id="d001l35" n="35">Quos vetus a larvis aetas delusa colebat,</l>
                <l xml:id="d001l36" n="36">Relligio, saevisque fides animosior armis.</l>
                <l xml:id="d001l37" n="37">Nostra igitur Zephyris venias ad vela secundis,</l>
                <l xml:id="d001l38" n="38">Et rege per fluctus cymbam nova dona ferentem.</l>
                <l xml:id="d001l39" n="39">Cappadocum populis urbs est antiqua: Latini</l>
                <l xml:id="d001l40" n="40">Dicimus Augustam, Graeci dixere Sebastem</l>
                <l xml:id="d001l41" n="41">Cui bene consultum cupiens Deus optimus, illi</l>
                <l xml:id="d001l42" n="42">Tradidit in patrem sanctum, mitemque, piumque,</l>
                <l xml:id="d001l43" n="43">Ingenio vultuque virum, Cui nomen avitum</l>
                <l xml:id="d001l44" n="44">Blasius quondam tribuere parentes.</l>
                <l xml:id="d001l45" n="45">Illa sub hoc paucis urbs incrementa diebus</l>
                <l xml:id="d001l46" n="46">Magna tulit, tanquam si mox ex marmore in aurum</l>
                <l xml:id="d001l47" n="47">Transisset: fortuna fuit prospera genti.</l>
                <l xml:id="d001l48" n="48">Illis Barbaries campis altissima quondam,</l>
                <l xml:id="d001l49" n="49">Ac ferias immanis erat: nam Sole remoto,</l>
                <l xml:id="d001l50" n="50">Et regnante gelu, mortalia corpora fiunt</l>
                <l xml:id="d001l51" n="51">Cruda nimis, digesta minus: transfusa per artus</l>
                <l xml:id="d001l52" n="52">Mens male conditos contagia corporis haurit,</l>
                <l xml:id="d001l53" n="53">Et fit dura, ferox, praeceps, immanis, et atrox.</l>
                <l xml:id="d001l54" n="54">Non aliter, quam sinuosa vina, in olentia vasa</l>
                <l xml:id="d001l55" n="55">Id vitium Miseris, subeunt, et rancidae fiunt.</l>
                <l xml:id="d001l56" n="56">Sed mutata sub hoc hominum natura magistro est</l>
                <l xml:id="d001l57" n="57">Quod facit in terras magni Sol gloria mundi.</l>
                <l xml:id="d001l58" n="58">Hoc egit bonus in populi praecordia pastor.</l>
                <l xml:id="d001l59" n="59">Sol etenim terras radiis illuminat, annum</l>
                <l xml:id="d001l60" n="60">Digerit in partes, nobis alimenta ministrat,</l>
                <l xml:id="d001l61" n="61">Et quasi curator vigilans ascendit in altas</l>
                <l xml:id="d001l62" n="62">Lanigeri, Libraeque domos, descendit ad axes</l>
                <l xml:id="d001l63" n="63">Eternum per iter: nec tempora perdit eundo.</l>
                <l xml:id="d001l64" n="64">Nam fruges maturat iens, non negligit Indos,</l>
                <l xml:id="d001l65" n="65">Non fugit Aethiopes, Scythicis illabitur oris,</l>
                <l xml:id="d001l66" n="66">Et, quantum natura sinit, communicat orbi</l>
                <l xml:id="d001l67" n="67">Officium, viresque suas: et more paterno</l>
                <l xml:id="d001l68" n="68">Quae loca cumque tenet fuso circum aequore Nereus</l>
                <l xml:id="d001l69" n="69">Oceano in magno, nostraeque in Tethyos amplis</l>
                <l xml:id="d001l70" n="70">Gurgitibus fovet ad moto splendore quotannis.</l>
                <l xml:id="d001l71" n="71">Non aliter, quam saeva diu fortuna quievit,</l>
                <l xml:id="d001l72" n="72">Noctes arque dies prae sollicitudine pastor</l>
                <l xml:id="d001l73" n="73">Anxius impendit gregibus curamque, operamque,</l>
                <l xml:id="d001l74" n="74">Et satis officio fecit pro viribus omni.</l>
                <l xml:id="d001l75" n="75">Omnia quae legum lator, morumque magister</l>
                <l xml:id="d001l76" n="76">Instituit Christus, populique resonabat in aures.</l>
                <l xml:id="d001l77" n="77">Semper, et exemplo plus quam sermone docebat.</l>
                <l xml:id="d001l78" n="78">Hinc veluti virtutum alto de gurgite fluxit</l>
                <l xml:id="d001l79" n="79">In populorum animos, et in intima pectora plebis</l>
                <l xml:id="d001l80" n="80">Proventus genus omne boni: crescebat in horas</l>
                <l xml:id="d001l81" n="81">Fertilitas, frugumque ferax cultura bonarum.</l>
                <l xml:id="d001l82" n="82">Venerat huc et merce sua ditaverat urbem</l>
                <l xml:id="d001l83" n="83">Caeca fides, audita sequens, incognita credens:</l>
                <l xml:id="d001l84" n="84">Et casus animante Deo ridebat acerbos.</l>
                <l xml:id="d001l85" n="85">Spes quoque semper inops, semper sitibunda futuri.</l>
                <l xml:id="d001l86" n="86">Quae velut expectans aliquia sedet ope supino.</l>
                <l xml:id="d001l87" n="87">Venit et invidiae Caritas inimica suarum</l>
                <l xml:id="d001l88" n="88">Prodiga opum, nec non custos malus aeris et auri</l>
                <l xml:id="d001l89" n="89">Oblitusque sui rapidis amor affuit alis:</l>
                <l xml:id="d001l90" n="90">Affuit et virtus, qua fortia temperat undis</l>
                <l xml:id="d001l91" n="91">Vina superfusis, luxum cohibere gulamque</l>
                <l xml:id="d001l92" n="92">Et fraenare potens vesani incendia sensus.</l>
                <l xml:id="d001l93" n="93">Venit et armipotens Virgo, quae amplexa columnam</l>
                <l xml:id="d001l94" n="94">Palladium robur vultu praetendit et ausum.</l>
                <l xml:id="d001l95" n="95">Tu quoque praeterit memor, et praesaga futuri</l>
                <l xml:id="d001l96" n="96">Temporis, et Iani duplicem vestita figuram</l>
                <l xml:id="d001l97" n="97">Tunc aderas, aderat lances quae portat, et ensem</l>
                <l xml:id="d001l98" n="98">Osa malas Astraea manus, inimica rapinis.</l>
                <l xml:id="d001l99" n="99">His pater hospitibus tantam formaverat urbem,</l>
                <l xml:id="d001l100" n="100">Affectusque omnis populus veniebat in istos,</l>
                <l xml:id="d001l101" n="101">Sicut ad una omnes concurrunt pascua tauri.</l>
                <l xml:id="d001l102" n="102">Corda, manus, oculos, plantas, linguamque movebat</l>
                <l xml:id="d001l103" n="103">Christus, et in cunctis (ita conciliaverat illos</l>
                <l xml:id="d001l104" n="104">Disciplina vigil, sanctique industria patris)</l>
                <l xml:id="d001l105" n="105">Spiritus unus erat, quotiens ad templa vocabat</l>
                <l xml:id="d001l106" n="106">Festa dies, aderant curis civilibus omnes</l>
                <l xml:id="d001l107" n="107">Protinus exclusis, tota cum plebe senatus,</l>
                <l xml:id="d001l108" n="108">Matronae cum virginibus, cum pube senectus.</l>
                <l xml:id="d001l109" n="109">Non illos ut nunc quando incestata facessit</l>
                <l xml:id="d001l110" n="110">Relligio, Veneris proles in templa trahebat:</l>
                <l xml:id="d001l111" n="111">Sed pietas, et sancta Deus praecordia pulsans.</l>
                <l xml:id="d001l112" n="112">At quae divini poscit reverentia cultus</l>
                <l xml:id="d001l113" n="113">Cum patrata forent, omnes in tecta redibant</l>
                <l xml:id="d001l114" n="114">Sancti oculos, animum sancti, sancti ora manusque.</l>
                <l xml:id="d001l115" n="115">Incestus tum nullus erat, tum nullus adulter,</l>
                <l xml:id="d001l116" n="116">Non raptor, non sacrilegus, non insidiator.</l>
                <l xml:id="d001l117" n="117">Tutus erat pudor in thalamis, in ovilibus agni,</l>
                <l xml:id="d001l118" n="118">Armentum in caulis: omnes via tuta per agros.</l>
                <l xml:id="d001l119" n="119">Tutum aes in loculis: sine lite silentia toto</l>
                <l xml:id="d001l120" n="120">Muta foro: Caritas melior custodia rerum</l>
                <l xml:id="d001l121" n="121">Quam leges, ubi vivit amor, peccata facessunt</l>
                <l xml:id="d001l122" n="122">Omnia: nil opus est praetore: superflua lex est.</l>
                <l xml:id="d001l123" n="123">Ut solet ad numerum tactis symphonia chordis</l>
                <l xml:id="d001l124" n="124">Surgere: sic animis innoxia vita per urbes</l>
                <l xml:id="d001l125" n="125">Compositis oritur, qualis fui ante, parentum</l>
                <l xml:id="d001l126" n="126">Quam vetus improbitas divinam accenderet iram.</l>
                <l xml:id="d001l127" n="127">Affectus si lege carent: in bella ferarum</l>
                <l xml:id="d001l128" n="128">More ruunt. Virus pacem qui quaeritis, istud</l>
                <l xml:id="d001l129" n="129">Exturbate: istas animorum extinguite flammas.</l>
                <l xml:id="d001l130" n="130">Hoc veri pastoris, qui pascere curat,</l>
                <l xml:id="d001l131" n="131">Non morbo incestare pecus, quae pessima totas</l>
                <l xml:id="d001l132" n="132">Implicuit terras hac tempestate libido.</l>
                <l xml:id="d001l133" n="133">Noxia si proferre caput vidisset in agro</l>
                <l xml:id="d001l134" n="134">Gramina, doctrinae, rastris et vomere linguae</l>
                <l xml:id="d001l135" n="135">Mox aderat steriles prohibens inolescere plantas.</l>
                <l xml:id="d001l136" n="136">Blasius his studiis, hac sedulitate solebat</l>
                <l xml:id="d001l137" n="137">Custodire greges, atque exercere talentum.</l>
                <l xml:id="d001l138" n="138">Ut miseris afferret opem, quos aere alieno</l>
                <l xml:id="d001l139" n="139">Audierat morbove premi vel pauperis anni</l>
                <l xml:id="d001l140" n="140">Damna pati, vel fortem aliam tristem atque malignam:</l>
                <l xml:id="d001l141" n="141">Ibat ad insignes aulas, et ad horrea Ditum,</l>
                <l xml:id="d001l142" n="142">Res quibus est opulenta domi et cellaria plena,</l>
                <l xml:id="d001l143" n="143">Suadebatque aliquid grandi depromere acervo,</l>
                <l xml:id="d001l144" n="144">Atque inopum patronus erat. Saepe aurea vasa</l>
                <l xml:id="d001l145" n="145">Ex templorum adytis cum res reposceret, istos</l>
                <l xml:id="d001l146" n="146">(Sic accensa vito pietas) vertebat in usus.</l>
                <l xml:id="d001l147" n="147">Saepe loquens turbis, Christi patrimonia claudi</l>
                <l xml:id="d001l148" n="148">Non debere inopi, Christumque dicasse trientem</l>
                <l xml:id="d001l149" n="149">Mendicis ex asse suo memorare solebat.</l>
                <l xml:id="d001l150" n="150">Istud idem sancti patres sanxere, volentes</l>
                <l xml:id="d001l151" n="151">In tres divitias Christi discindere partes:</l>
                <l xml:id="d001l152" n="152">Quarum prima sacri fluat in collegia templi,</l>
                <l xml:id="d001l153" n="153">Unde habebant mensas, medicos, habitumque ministri:</l>
                <l xml:id="d001l154" n="154">Altera restituat labentia templa, domosque,</l>
                <l xml:id="d001l155" n="155">Quas habitat sacer antistes, mystaeque minores.</l>
                <l xml:id="d001l156" n="156">Cetera distribuat pietas, alimenta ministret</l>
                <l xml:id="d001l157" n="157">Plebi inopum, iuvet aegrotos et debile vulgus.</l>
                <l xml:id="d001l158" n="158">At quia qui leges aliis dare cogitat, ipsum</l>
                <l xml:id="d001l159" n="159">Est opus in primis sibi legem imponere, numquam</l>
                <l xml:id="d001l160" n="160">Indulsit Genio. Genius convivia, somnos,</l>
                <l xml:id="d001l161" n="161">Otia, laetitiamque petit: quae singula pastor</l>
                <l xml:id="d001l162" n="162">Optimus aufugit doctus tolerare laborem,</l>
                <l xml:id="d001l163" n="163">Tomentum Circense pati, quod arundine trita,</l>
                <l xml:id="d001l164" n="164">Non levibus plumis, nec molli vellere fartum,</l>
                <l xml:id="d001l165" n="165">Difficiles etiam curas, aestumque, geluque</l>
                <l xml:id="d001l166" n="166">Spirituumque dolos, at tentamenta malorum.</l>
                <l xml:id="d001l167" n="167">Nam sine larvarum insidiis, et pseudo Deorum</l>
                <l xml:id="d001l168" n="168">Vulnere fas nulli mortalem evadere vitam.</l>
                <l xml:id="d001l169" n="169">Dum pius in terris divina negocia pastor</l>
                <l xml:id="d001l170" n="170">Ista gerit, duce Marte Deum convenerat omne</l>
                <l xml:id="d001l171" n="171">Consilium subter cautes Trinacridos Aetnae:</l>
                <l xml:id="d001l172" n="172">Regnat ubi flammarum opifex, qui fulmina cudit.</l>
                <l xml:id="d001l173" n="173">Haec lemurum proceres ultro citroque locuti</l>
                <l xml:id="d001l174" n="174">Plurima pro imperio pro maiestate Deorum</l>
                <l xml:id="d001l175" n="175">Decrevere aelium Latio praeponere Regem.</l>
                <l xml:id="d001l176" n="176">Carus enim qui tunc bellis molimine magno</l>
                <l xml:id="d001l177" n="177">Vexabat Persas, quod erat mansuetus et insons</l>
                <l xml:id="d001l178" n="178">Christigenis, genus est visus nescire Deorum:</l>
                <l xml:id="d001l179" n="179">Propterea statuere illo violenter abacto</l>
                <l xml:id="d001l180" n="180">Vestigare novum, cui mens atrocior esset,</l>
                <l xml:id="d001l181" n="181">Atque magis crudum ingenium, quod perderet omnes</l>
                <l xml:id="d001l182" n="182">Relliquias Christi, veteresque reduceret aras.</l>
                <l xml:id="d001l183" n="183">Lectus ad excidium Cari Vulcanus ab Aetna</l>
                <l xml:id="d001l184" n="184">Devolat in Lybiam, piceasque ex aequore nubes</l>
                <l xml:id="d001l185" n="185">Cogit, et excitis per coelum immurmurat auris.</l>
                <l xml:id="d001l186" n="186">Nec mora, per Lybiae campos cum fulgore fulmen</l>
                <l xml:id="d001l187" n="187">Intonuit, nova tempestas nigrescit ab Austro.</l>
                <l xml:id="d001l188" n="188">Iam pluit, et crebris ardet coelum ignibus omne,</l>
                <l xml:id="d001l189" n="189">Intentatque freto et terris horrentia bella.</l>
                <l xml:id="d001l190" n="190">Mortales miseri quid agant in turbine tanto.</l>
                <l xml:id="d001l191" n="191">Ignari tanquam pecudes indagine clausae</l>
                <l xml:id="d001l192" n="192">Corda tremunt, animosque levant ad Numina tristes.</l>
                <l xml:id="d001l193" n="193">Ecce super Persas ventis agitata coruscant</l>
                <l xml:id="d001l194" n="194">Nubila, et in nebulis animae Phlegethontides ardent:</l>
                <l xml:id="d001l195" n="195">Nam Stygii Manes immiscebantur opacis</l>
                <l xml:id="d001l196" n="196">Nubibus et ventis, tempestatemque fragosam</l>
                <l xml:id="d001l197" n="197">Ad loca patrando sceleri oportuna ferebant.</l>
                <l xml:id="d001l198" n="198">Mulciber nimbis formaverat igne coacto</l>
                <l xml:id="d001l199" n="199">Fulmen, et in gravibus Cocyti exstinxerat undis</l>
                <l xml:id="d001l200" n="200">Saepius, adiiciens sulfur Phlegethonte petitum.</l>
                <l xml:id="d001l201" n="201">Iam furit, impatiensque morae retinacula fraugit</l>
                <l xml:id="d001l202" n="202">Ignis, et ingenti fugit extra nubilae bombo.</l>
                <l xml:id="d001l203" n="203">Dum trepidant omnes, dum sanguis in intima corda</l>
                <l xml:id="d001l204" n="204">Proripitur; fragor irradians tentoria Regis</l>
                <l xml:id="d001l205" n="205">Intrat, et includens animam pulmone sub imo</l>
                <l xml:id="d001l206" n="206">Respirare negat, vitamque a pectore solvit.</l>
                <l xml:id="d001l207" n="207">Rex iacet exanimus, tristisque per omnia castra</l>
                <l xml:id="d001l208" n="208">Fama volat casus, tenditque per aera Romam.</l>
                <l xml:id="d001l209" n="209">Officio functus redit Vulcanus in Aetnam.</l>
                <l xml:id="d001l210" n="210">At cui cura novi Pallas Tritonia Regis</l>
                <l xml:id="d001l211" n="211">Qua lemures norunt facinus conglutinat arte:</l>
                <l xml:id="d001l212" n="212">Se insinuat primorum animis, totamque subornat</l>
                <l xml:id="d001l213" n="213">Militiam: plebis palpat praecordia: blando</l>
                <l xml:id="d001l214" n="214">Adversos operi mollit popismate: festos</l>
                <l xml:id="d001l215" n="215">Commemorat turbis ludos, mensasque dapales:</l>
                <l xml:id="d001l216" n="216">Quas Caesar praebere novus consuevit, et omnem</l>
                <l xml:id="d001l217" n="217">Lautitiam, vota incendit popularia, voces</l>
                <l xml:id="d001l218" n="218">Clamoremque ciens it castra per omnia. Tandem</l>
                <l xml:id="d001l219" n="219">Delegit castrensem hominem torvo imperiosum</l>
                <l xml:id="d001l220" n="220">Lumine: cui nomen veniens a voce Diocles.</l>
                <l xml:id="d001l221" n="221">Exsultavit, ubi scelus id crudele peractum</l>
                <l xml:id="d001l222" n="222">Vidit, et invento risit laetata Tyranno.</l>
                <l xml:id="d001l223" n="223">Caesar hic imbutus Phoebo, Iove, Marte, Minerva,</l>
                <l xml:id="d001l224" n="224">Disque aliis, Saturnae tuae qui nomina gentis</l>
                <l xml:id="d001l225" n="225">Accipiunt, Christi populum depellere toto</l>
                <l xml:id="d001l226" n="226">Orbe parat, fierique iubet prisco omnia ritu,</l>
                <l xml:id="d001l227" n="227">Ut Numa et antiqui reges docuere Latini.</l>
                <l xml:id="d001l228" n="228">Aeneas etenim quando ad Lavinia venit</l>
                <l xml:id="d001l229" n="229">Litora: sacra tulit secum victosque Penates,</l>
                <l xml:id="d001l230" n="230">Et dedit indigenis, docuitque arcana Deorum</l>
                <l xml:id="d001l231" n="231">Orgia, quae aeternos ea gens servaret in annos.</l>
                <l xml:id="d001l232" n="232">Multa quoque Evander prius et Carmenta sacerdos</l>
                <l xml:id="d001l233" n="233">Arcadiis olim tulerant libamina ab oris</l>
                <l xml:id="d001l234" n="234">In Latium: quae post observare nepotes.</l>
                <l xml:id="d001l235" n="235">Tusci etiam quaedam deliramenta tenebant,</l>
                <l xml:id="d001l236" n="236">Quae genitus tellure Tages invexerat olim:</l>
                <l xml:id="d001l237" n="237">Haec igitur Caesar non quae de litore Ianus</l>
                <l xml:id="d001l238" n="238">Attulit Assyrio, postquam servanda per omnes</l>
                <l xml:id="d001l239" n="239">Vulgavit populos, odio stimulata Deorum</l>
                <l xml:id="d001l240" n="240">Indocilis cepit saevire licentia Vulgi:</l>
                <l xml:id="d001l241" n="241">Christigenae tamquam genus exsecrabile passim</l>
                <l xml:id="d001l242" n="242">Diripiuntur, opes fisco addicuntur, et ipsi,</l>
                <l xml:id="d001l243" n="243">Si dare sacra negant, vinclis, ferro, ignibus, undis.</l>
                <l xml:id="d001l244" n="244">Tantaque mox facta est Ceritae insania turbae,</l>
                <l xml:id="d001l245" n="245">Ut sine iudiciis homines, sine legis et aequi</l>
                <l xml:id="d001l246" n="246">Ordine inauditos nudato invaderet ense</l>
                <l xml:id="d001l247" n="247">Publice, et in templis Divum, totamque per urbem</l>
                <l xml:id="d001l248" n="248">(Rex horrenda, ipsoque etiam damnata sub Orco)</l>
                <l xml:id="d001l249" n="249">Frustatim concisa hominum tellure iacebant</l>
                <l xml:id="d001l250" n="250">Corpora, quae tumuli non dignabantur honore</l>
                <l xml:id="d001l251" n="251">Sacrilegae gentes, ne, quod funesta docebat,</l>
                <l xml:id="d001l252" n="252">Relligio, requies animis errantibus esset.</l>
                <l xml:id="d001l253" n="253">Namque animas, quarum iaceant sine honore sepulcri</l>
                <l xml:id="d001l254" n="254">Corpora, posse negant Stygias transire paludes.</l>
                <l xml:id="d001l255" n="255">Caedibus (auditu triste ac miserabile) tellus</l>
                <l xml:id="d001l256" n="256">Ebria sanguineas nubes tollebat in altum:</l>
                <l xml:id="d001l257" n="257">Ut cum vere novo proscissis vomere campis,</l>
                <l xml:id="d001l258" n="258">In fumum se solvit hiems ia Sole sub altum</l>
                <l xml:id="d001l259" n="259">Immittente solum radios, almumque teporem:</l>
                <l xml:id="d001l260" n="260">Uda humus exhalat bibitos in nubila nimbos.</l>
                <l xml:id="d001l261" n="261">Tum plerique patres sancti cum tale viderent</l>
                <l xml:id="d001l262" n="262">Excidium, fugere urbes, et more ferarum</l>
                <l xml:id="d001l263" n="263">Per deserta vagi caecis latuere cavernis.</l>
                <l xml:id="d001l264" n="264">Ista ego crediderim per Noxia tempora Paulum</l>
                <l xml:id="d001l265" n="265">Niligenam, Sole ardentem qui primus Eremum</l>
                <l xml:id="d001l266" n="266">Incoluit, liquisse urbes patriosque penates,</l>
                <l xml:id="d001l267" n="267">Et didicisse togas textis componere palmis.</l>
                <l xml:id="d001l268" n="268">Tum Caius, qui praesul erat Romanus, in altis</l>
                <l xml:id="d001l269" n="269">Delituit cryptis, tunc Marcellinus et ipse</l>
                <l xml:id="d001l270" n="270">Romulidum pastor victus formidine Christum</l>
                <l xml:id="d001l271" n="271">Prodidit, et plena Marti libavit acerra.</l>
                <l xml:id="d001l272" n="272">At scelus id mox erubuit, sensuque recepto</l>
                <l xml:id="d001l273" n="273">Incepit damnare Deos, extollere Christum.</l>
                <l xml:id="d001l274" n="274">Nec mors horribilis visa est; sed sponte cucurrit</l>
                <l xml:id="d001l275" n="275">In medios hostes, iugulumque tetendit ad ensem.</l>
                <l xml:id="d001l276" n="276">Fortior in pugnam post signa amissa reversus,</l>
                <l xml:id="d001l277" n="277">Victor et ornatus viridi discessit oliva.</l>
                <l xml:id="d001l278" n="278">At cum Christigenae, quia sic peccaverat, eius</l>
                <l xml:id="d001l279" n="279">Membra vererentur tellure includere: Olympi</l>
                <l xml:id="d001l280" n="280">Ianitor in somnis monuit, cum spiritus arces</l>
                <l xml:id="d001l281" n="281">In paradisiacas isset, non esset verendum</l>
                <l xml:id="d001l282" n="282">Corpus honorato patris insignire sepulchro.</l>
                <l xml:id="d001l283" n="283">Iverat haec pestis lemurum teterrima ad urbes</l>
                <l xml:id="d001l284" n="284">Thraicias, ad Cappadoces, Bebricia ad arva,</l>
                <l xml:id="d001l285" n="285">Atque Albana, cruor iam Thermodontidas undas,</l>
                <l xml:id="d001l286" n="286">Iam Phasis macularat aquas, macularat Araxem,</l>
                <l xml:id="d001l287" n="287">Littoraque Hyrcani maris, Armeniasque, Syrasque</l>
                <l xml:id="d001l288" n="288">Medorumque domos, niveique cacumina Tauri.</l>
                <l xml:id="d001l289" n="289">Albanis canibus, qui dilaniare feroces</l>
                <l xml:id="d001l290" n="290">Sunt soliti tauros, et debellare leones,</l>
                <l xml:id="d001l291" n="291">Obiiciendi hominum viventia corpora postquam</l>
                <l xml:id="d001l292" n="292">Esuriem tulerant, iam mos inoleverat atrox.</l>
                <l xml:id="d001l293" n="293">Blasius hanc rabiem fugiens de more volucrum,</l>
                <l xml:id="d001l294" n="294">Quae, quotiens nova tempestas consurgere visa est,</l>
                <l xml:id="d001l295" n="295">In loca tuta volant, et sese in tempora servans</l>
                <l xml:id="d001l296" n="296">Opportuna magis populi curae atque saluti,</l>
                <l xml:id="d001l297" n="297">In densos abiit saltus stabula alta ferarum.</l>
                <l xml:id="d001l298" n="298">Cum regnante tenet sceptrum vis sola Tyranno,</l>
                <l xml:id="d001l299" n="299">Et lex muta silet, quid agant qui vivere vitam</l>
                <l xml:id="d001l300" n="300">Insontem sanctamque velint? Aequissima tali</l>
                <l xml:id="d001l301" n="301">Tempestate fuga est, donec bona sidera surgant.</l>
                <l xml:id="d001l302" n="302">Qui fugiunt iterum possunt pugnare: sepulti,</l>
                <l xml:id="d001l303" n="303">Non redeunt in pugnam iterum, spes magna salutis</l>
                <l xml:id="d001l304" n="304">Est gregibus, cum pastor adhuc vitalibus auris</l>
                <l xml:id="d001l305" n="305">Vescitur, atque eius reditus speratur in horas.</l>
                <l xml:id="d001l306" n="306">Cum potis est servare gregem, si fugerit, atrox</l>
                <l xml:id="d001l307" n="307">Incurrit facinus: sed cum violentia vincit,</l>
                <l xml:id="d001l308" n="308">Et pastor prodesse nequit, sibi consulat ipsi.</l>
                <l xml:id="d001l309" n="309">Qui servare alios cupiunt, servare se ipsos</l>
                <l xml:id="d001l310" n="310">Est opus, atque suam in primis curare salutem.</l>
                <l xml:id="d001l311" n="311">Tunc igitur pastor lachrymans magalia linquat,</l>
                <l xml:id="d001l312" n="312">Et Superis commendet oves, qui vincere soli</l>
                <l xml:id="d001l313" n="313">Horribiles casus, atque infortunia possunt.</l>
                <l xml:id="d001l314" n="314">Altior Aemonio mons est Argaeus Olympo</l>
                <l xml:id="d001l315" n="315">Semper habens hiemem, semper nive candidus alta</l>
                <l xml:id="d001l316" n="316">Vertice in excelso, tantumque ascendit in auras,</l>
                <l xml:id="d001l317" n="317">Ut supremus apex videat duo maxima utrinque,</l>
                <l xml:id="d001l318" n="318">Aequora, quae claudunt Asiam: vestitur opaco.</l>
                <l xml:id="d001l319" n="319">Rupibus a summis usque ad vestigia saltu:</l>
                <l xml:id="d001l320" n="320">Per devexa cadunt fontes, quibus humida tellus</l>
                <l xml:id="d001l321" n="321">Graminibus vernat, medicisque se induit herbis.</l>
                <l xml:id="d001l322" n="322">Saepius a Ponto sese Medea ferebat</l>
                <l xml:id="d001l323" n="323">Montis in amfractus altos, praebente Diana</l>
                <l xml:id="d001l324" n="324">Nocturno splendore viam, plenisque canistris</l>
                <l xml:id="d001l325" n="325">Mille venenorum species in tecta ferebat.</l>
                <l xml:id="d001l326" n="326">Venit in haec profugus deserta silentia pastor,</l>
                <l xml:id="d001l327" n="327">Vestigansque locum tutas ubi ponent sedes</l>
                <l xml:id="d001l328" n="328">Posse: in adsensu montis Titanis ad ortum</l>
                <l xml:id="d001l329" n="329">Repperit exciso loca subterranea saxo:</l>
                <l xml:id="d001l330" n="330">Quae natura, vel ars, vel utraque potentior ipse</l>
                <l xml:id="d001l331" n="331">Coeli et terrae opifex iam longo extuderat aevo:</l>
                <l xml:id="d001l332" n="332">Repperit et grandem muscoso in marmore puppim,</l>
                <l xml:id="d001l333" n="333">Priscum opus, insculptam ferro: miratus et alta</l>
                <l xml:id="d001l334" n="334">Mente putans, meminit iactatam fluctibus arcam,</l>
                <l xml:id="d001l335" n="335">Tempore quo totum Nereus se effudit in orbem,</l>
                <l xml:id="d001l336" n="336">In summo sedisse iugo (sic fama ferebat)</l>
                <l xml:id="d001l337" n="337">Ut quodam in scopulo, cum vix foret aequore mersum,</l>
                <l xml:id="d001l338" n="338">Et patrem humani generis timuisse carinae</l>
                <l xml:id="d001l339" n="339">Naufragium: sed mox pelago adsurgente levatam</l>
                <l xml:id="d001l340" n="340">Nasse per immensam nec habentem litora Tethym,</l>
                <l xml:id="d001l341" n="341">Qua flantes egere animae, fluit istius ergo</l>
                <l xml:id="d001l342" n="342">Iudicium casus signat in marmore puppis.</l>
                <l xml:id="d001l343" n="343">Fecerunt inventa fidem conchylia passim</l>
                <l xml:id="d001l344" n="344">Per nemora in montes fusos testantia fluctus.</l>
                <l xml:id="d001l345" n="345">Ante fores sese latum effundebat in orbem</l>
                <l xml:id="d001l346" n="346">Area, et in medio florenti margine septus</l>
                <l xml:id="d001l347" n="347">Fons vitreis manabat aquis sub tegmine grandis</l>
                <l xml:id="d001l348" n="348">Castaneae, quae tunc frugem incipiebat echino</l>
                <l xml:id="d001l349" n="349">Maturare gravis, fetumque aperire recentem.</l>
                <l xml:id="d001l350" n="350">Ecce Deus, dixit senior, Deus ecce suorum</l>
                <l xml:id="d001l351" n="351">Patronus, pastorque bonus dedit omnia nobis,</l>
                <l xml:id="d001l352" n="352">Hospitium victumque simul, mihi porrigit arbor</l>
                <l xml:id="d001l353" n="353">Unde famem, fons unde sitim restringere fas fit,</l>
                <l xml:id="d001l354" n="354">Et dubitant homines Superis se credere? Qui vult</l>
                <l xml:id="d001l355" n="355">Quod satis est vita non inservire palato,</l>
                <l xml:id="d001l356" n="356">Inveniet passim silvas alimenta per omnes.</l>
                <l xml:id="d001l357" n="357">Haec felix est vita hominum scelus ante parentum,</l>
                <l xml:id="d001l358" n="358">Dum pia simplicitas vitiata libidine nulla</l>
                <l xml:id="d001l359" n="359">Non sitiebat opes, sed erant communia cunctis</l>
                <l xml:id="d001l360" n="360">Omnia, dum purae passim et sine sanguine mensae.</l>
                <l xml:id="d001l361" n="361">Salve sancta domus, sancti saluete recessus</l>
                <l xml:id="d001l362" n="362">Sacrorum nemorum, salvete silentia curis</l>
                <l xml:id="d001l363" n="363">Opportuna piis: ad quae, velut ad sua Tempe,</l>
                <l xml:id="d001l364" n="364">Urbibus antiqui patres fugere relictis.</l>
                <l xml:id="d001l365" n="365">Heic mihi mons Carmelus erit: mihi Numina faxint</l>
                <l xml:id="d001l366" n="366">Succendi Eliae sanctis praecordia flammis.</l>
                <l xml:id="d001l367" n="367">Sic fatus senior, caeco de vimine cratem</l>
                <l xml:id="d001l368" n="368">Incipit ordiri, multaque intexere fronde,</l>
                <l xml:id="d001l369" n="369">Arceat ut gelidam speluncae a limine noctem:</l>
                <l xml:id="d001l370" n="370">Et foliis stratum accumulans arentibus antrum</l>
                <l xml:id="d001l371" n="371">Dividit in partes geminas: pars intima somno,</l>
                <l xml:id="d001l372" n="372">Altera quae luci magis est vicina dicatur</l>
                <l xml:id="d001l373" n="373">Excubiis, et psallendos servatur ad hymnos,</l>
                <l xml:id="d001l374" n="374">Temporis haec ratio: noctes insomnis agebat</l>
                <l xml:id="d001l375" n="375">Usque ad Luciferum: noctu adscendebat Olympum</l>
                <l xml:id="d001l376" n="376">Mente legens exempla patrum: noctu omnis Divum</l>
                <l xml:id="d001l377" n="377">Tecta revisebat meditans. Sed pronus ad aram</l>
                <l xml:id="d001l378" n="378">Lucida cum mediam duxissent sidera noctem</l>
                <l xml:id="d001l379" n="379">Psallebat tenui Davidica carmina cantu,</l>
                <l xml:id="d001l380" n="380">Quae pietas patrum septem digessit in horas.</l>
                <l xml:id="d001l381" n="381">Cum Venus extulerat faciem, mox lumine presso</l>
                <l xml:id="d001l382" n="382">Matutina quies lassos infusa per artus</l>
                <l xml:id="d001l383" n="383">Ibat in Eoi surgentia lumina Phoebi.</l>
                <l xml:id="d001l384" n="384">Tunc ibi iam primae laudes exsolverat horae,</l>
                <l xml:id="d001l385" n="385">Ad ruris transibat opus ne lenta nocentes</l>
                <l xml:id="d001l386" n="386">Otia nutrirent curas, deducere rivos,</l>
                <l xml:id="d001l387" n="387">Florentem riguis adaquare canalibus hortum,</l>
                <l xml:id="d001l388" n="388">Vertere tellurem, committere femina sulcis,</l>
                <l xml:id="d001l389" n="389">Exercere solum, teneras depangere plantas</l>
                <l xml:id="d001l390" n="390">Cura erat, et totam sulando absumere lucem.</l>
                <l xml:id="d001l391" n="391">Fiscellas etiam virgis, vel cortice secto</l>
                <l xml:id="d001l392" n="392">Texere et in grandes silvam proscindere acervos,</l>
                <l xml:id="d001l393" n="393">Unde focis daret hibernis alimenta solebat.</l>
                <l xml:id="d001l394" n="394">Denique Thebaei quae per loca Sole propinquo</l>
                <l xml:id="d001l395" n="395">Desolata patres gessere negocia: sanctus</l>
                <l xml:id="d001l396" n="396">Segnitiem fugiens exercuit omnia Pastor.</l>
                <l xml:id="d001l397" n="397">Non vinum libare Deo, non frangere panem</l>
                <l xml:id="d001l398" n="398">Tunc poterat: fortuna viris praestantibus atrox</l>
                <l xml:id="d001l399" n="399">Haec quae sunt etiam miseris alimenta negabat:</l>
                <l xml:id="d001l400" n="400">Propterea umbrosas rupes, qua Sole putabat</l>
                <l xml:id="d001l401" n="401">Austrino nemus esse ferax, aliquando peragrans,</l>
                <l xml:id="d001l402" n="402">Silvestres corylos, et saxea corna legebat,</l>
                <l xml:id="d001l403" n="403">Fagineasque nuces, barbataque mespila: nec non,</l>
                <l xml:id="d001l404" n="404">Mala comis iam deciduis tamen acria, et ista</l>
                <l xml:id="d001l405" n="405">In sua vectabat festis epulanda diebus</l>
                <l xml:id="d001l406" n="406">Horrea: coenandum vero si lautius esset,</l>
                <l xml:id="d001l407" n="407">Arida de calatho promebat fraga colurno,</l>
                <l xml:id="d001l408" n="408">Consuetum finire acidis convivia sorbis.</l>
                <l xml:id="d001l409" n="409">Cum Sol pronus erat iam descensurus in undas</l>
                <l xml:id="d001l410" n="410">Antipodum curru rediens ad regna cadenti,</l>
                <l xml:id="d001l411" n="411">Vesperaque aeternos stellarum accenderet ignes,</l>
                <l xml:id="d001l412" n="412">Moris erat laudes cantu recitare diurnas,</l>
                <l xml:id="d001l413" n="413">Et post corporeos animo indulgere labores.</l>
                <l xml:id="d001l414" n="414">Non aderant illic hominum consortia: verum</l>
                <l xml:id="d001l415" n="415">Silvestres, res mira, feraeque horrescere vultus</l>
                <l xml:id="d001l416" n="416">Sunt solitae humanos, patris ad spelaea cubabant</l>
                <l xml:id="d001l417" n="417">More ovium, media quoties aestate sub alta</l>
                <l xml:id="d001l418" n="418">Ilice pallentis armentum ruminat herbas.</l>
                <l xml:id="d001l419" n="419">Huc armata gerens falcatis dentibus ora</l>
                <l xml:id="d001l420" n="420">Sus ferus, et canibus iaculis bicoloribus hystrix</l>
                <l xml:id="d001l421" n="421">Noxia ducebant catulos, et longa trahebant</l>
                <l xml:id="d001l422" n="422">Otia ludentes: nec non et meiere lynces</l>
                <l xml:id="d001l423" n="423">Purpureas soliti, dicunt lyncuria, gemmas.</l>
                <l xml:id="d001l424" n="424">Nec panthera ferox aberat, nec tergore panther</l>
                <l xml:id="d001l425" n="425">Multicolor vario, nec quae praevertere cursu</l>
                <l xml:id="d001l426" n="426">Fertur aves Tigris, solitusque attollere sese</l>
                <l xml:id="d001l427" n="427">Ursus in amplexus, et aperto alludere rictu:</l>
                <l xml:id="d001l428" n="428">Quique solet villos cum vult mutare Tarandus.</l>
                <l xml:id="d001l429" n="429">Damarum, leporumque greges post prandia facto</l>
                <l xml:id="d001l430" n="430">Cum cervis, cum dorcadibus, cum vulpibus illuc</l>
                <l xml:id="d001l431" n="431">Agmine tendebant velut ad solemnia quaedam</l>
                <l xml:id="d001l432" n="432">Festa, lupi quoque, et obliti feritatis onagri,</l>
                <l xml:id="d001l433" n="433">Innumeraeque aliae pecudes sic mansuefactae,</l>
                <l xml:id="d001l434" n="434">Ut senior manibus missis ad guttura, ad armos</l>
                <l xml:id="d001l435" n="435">Contrectaret, velut armentarius ipsa</l>
                <l xml:id="d001l436" n="436">Quae pascit iumenta, boves, domitasque iuvencas.</l>
                <l xml:id="d001l437" n="437">Discite mortales quid vita innoxia possis,</l>
                <l xml:id="d001l438" n="438">Et quantum imperii, si peccasset, habebat</l>
                <l xml:id="d001l439" n="439">Ille hominum primus pater in genus omne animantum.</l>
                <l xml:id="d001l440" n="440">Nec pecudes manibus solum tractare solebat:</l>
                <l xml:id="d001l441" n="441">Sed curare etiam si quam vel vulnera passam,</l>
                <l xml:id="d001l442" n="442">Vel morbo correptam aliquo fortasse videbat.</l>
                <l xml:id="d001l443" n="443">Nec prius innocui patris de limine abibant,</l>
                <l xml:id="d001l444" n="444">Quam crucis in formam ducta dimitteret illas</l>
                <l xml:id="d001l445" n="445">Ad sua tecta manu. Volucres mirabile visu,</l>
                <l xml:id="d001l446" n="446">Sic curat divina pias clementia mentes,</l>
                <l xml:id="d001l447" n="447">Assiduae fruges aliquas, et certa ferebant</l>
                <l xml:id="d001l448" n="448">Pabula, ut Eliae sicco in torrente, superbum</l>
                <l xml:id="d001l449" n="449">Dum fugeret Reginae odium, deferre solebant.</l>
                <l xml:id="d001l450" n="450">Contigit ut quaerens dictas a Paeone frondes,</l>
                <l xml:id="d001l451" n="451">Atque salutares magnis languoribus herbas</l>
                <l xml:id="d001l452" n="452">Montis in Argaei summam devenerit arcem.</l>
                <l xml:id="d001l453" n="453">Heic ubi deterso frontis sudore levavit</l>
                <l xml:id="d001l454" n="454">Lumina, se niveo quedam de marmore molis</l>
                <l xml:id="d001l455" n="455">Obtulit, adspectu structura insignis amoeno</l>
                <l xml:id="d001l456" n="456">Delectatus adit propius, monumentaque, priscae</l>
                <l xml:id="d001l457" n="457">Militiae agnoscens visum per singula versat.</l>
                <l xml:id="d001l458" n="458">Illic scriptus erat Tiphys Pegasaeus, et Argo</l>
                <l xml:id="d001l459" n="459">Prima ratis, ventoque sinus laxabat Iason,</l>
                <l xml:id="d001l460" n="460">Orpheus, et fratres Helenae Ledae propago.</l>
                <l xml:id="d001l461" n="461">Heic etiam patrem fugiens Medea, puerque,</l>
                <l xml:id="d001l462" n="462">Quem memorant populis fecisse vocabula Medis.</l>
                <l xml:id="d001l463" n="463">Regis Alexandri pugnas, et Amazonas armis</l>
                <l xml:id="d001l464" n="464">Argolicis victas, vastataque litora longe</l>
                <l xml:id="d001l465" n="465">Euxini Hyrcanique maris monstrabat imago</l>
                <l xml:id="d001l466" n="466">Saxea, et atroci victos certamine Colchos.</l>
                <l xml:id="d001l467" n="467">Heic Lucullus erat ventosa per aequora vectus</l>
                <l xml:id="d001l468" n="468">Utribus inflatis, toto admirante profundo:</l>
                <l xml:id="d001l469" n="469">Sculptus erat Nereus: sculpto cum Doride Nymphae,</l>
                <l xml:id="d001l470" n="470">Spectantes sine ducem transmittere Pontum.</l>
                <l xml:id="d001l471" n="471">Heic disiecta mari classis Mithridatica toto,</l>
                <l xml:id="d001l472" n="472">Remigibus partim caesis, partim aequore mersis.</l>
                <l xml:id="d001l473" n="473">Heic Pompeius adhuc felix vestigia pronum</l>
                <l xml:id="d001l474" n="474">Ad sua Tigranem posito diademate, rursum</l>
                <l xml:id="d001l475" n="475">Instituit regem, iuga per sublimia Tauri</l>
                <l xml:id="d001l476" n="476">Tendit in Assyriam, Solymasque adscendit in arces.</l>
                <l xml:id="d001l477" n="477">Tu quoque Caesar eras his annumeratus Ibero</l>
                <l xml:id="d001l478" n="478">Victor ab Oceano veniens per Gallica regna,</l>
                <l xml:id="d001l479" n="479">Atque per Italiam, per rura Philippica, et omnes</l>
                <l xml:id="d001l480" n="480">Aemathiae campos, per Mareotidis agros.</l>
                <l xml:id="d001l481" n="481">Nam tu Cappadocum populos, et Pontica longe</l>
                <l xml:id="d001l482" n="482">Litora pacasti, terras Meotidos ultra</l>
                <l xml:id="d001l483" n="483">Usque ad Hyperboreae gentis deserta fugato</l>
                <l xml:id="d001l484" n="484">Pharnace perpetuo Romani nominis hoste.</l>
                <l xml:id="d001l485" n="485">Heic muliebre genus mammis bellatur adustis.</l>
                <l xml:id="d001l486" n="486">Militat ad Troiam, profert confinia regni</l>
                <l xml:id="d001l487" n="487">In Liciam, ponitque Ephesum: magni Herculis arma</l>
                <l xml:id="d001l488" n="488">Sustinet, et totis fit gens celeberrima terris.</l>
                <l xml:id="d001l489" n="489">Multa super Persis, qui regnavere per oras</l>
                <l xml:id="d001l490" n="490">Cappadocum, super antiquo rege Ariarate</l>
                <l xml:id="d001l491" n="491">Multa legi poterant: se nomina plurima tempus</l>
                <l xml:id="d001l492" n="492">Laeserat, et tenebram titulis, iniecerat aetas.</l>
                <l xml:id="d001l493" n="493">His ita decursis procul apparentia regna,</l>
                <l xml:id="d001l494" n="494">Et positos sub monte locos speculatur ab alto,</l>
                <l xml:id="d001l495" n="495">Euphratemque tuens, lapsum de montibus altis</l>
                <l xml:id="d001l496" n="496">Armeniae versus Syriam se volvere magnis</l>
                <l xml:id="d001l497" n="497">Molibus undarum, quondam descendere pacto</l>
                <l xml:id="d001l498" n="498">Possit ad Eois secum considerat hortis.</l>
                <l xml:id="d001l499" n="499">Trermodoonta videt, qui praeterlabitur oras</l>
                <l xml:id="d001l500" n="500">Cappadocum versus Colchos: videt aequora Ponti,</l>
                <l xml:id="d001l501" n="501">Tua pezunta mari appositam, Cerasuntaque notam</l>
                <l xml:id="d001l502" n="502">Arbore, quam gelidis vexit Lucullus ab arvis</l>
                <l xml:id="d001l503" n="503">Magnopolim, quae in monte sedens cognomina magni</l>
                <l xml:id="d001l504" n="504">Pompei servabat adhuc, claramque Sebastem,</l>
                <l xml:id="d001l505" n="505">Cuius agros longo cursu disterminat Iris</l>
                <l xml:id="d001l506" n="506">Amnis in Euxinum veniens, et Caesaris urbem,</l>
                <l xml:id="d001l507" n="507">Et quam Graiuginae prisci dixere Comana,</l>
                <l xml:id="d001l508" n="508">Quod cum crudeles aras fugisse Orestes</l>
                <l xml:id="d001l509" n="509">Et germana, comas illic posuisse feruntur,</l>
                <l xml:id="d001l510" n="510">Et gravis exsilii longum finisse dolorem.</l>
                <l xml:id="d001l511" n="511">Ecce Tyanenses agri, quos magna celebrant</l>
                <l xml:id="d001l512" n="512">Nomina Apolloni, Boream qui vidit et Austrum,</l>
                <l xml:id="d001l513" n="513">Eoasque domos, et Iberi fluminis ortum.</l>
                <l xml:id="d001l514" n="514">Ecce Sinopaeum, Milaesia gens hac</l>
                <l xml:id="d001l515" n="515">Cyaneis olim multos dominata per annos.</l>
                <l xml:id="d001l516" n="516">Pyramus apparet, nec non Cydnusque Sarusque</l>
                <l xml:id="d001l517" n="517">Qui Cilices adeunt campos, et in aequora currunt,</l>
                <l xml:id="d001l518" n="518">Quae tenuit varia famosus imagine Proteus.</l>
                <l xml:id="d001l519" n="519">Ecce Melas subit Euphratem Boreamque perosis</l>
                <l xml:id="d001l520" n="520">Tendit in Austrino terras ardore calentes.</l>
                <l xml:id="d001l521" n="521">Caetra per campos, et per montana notatu</l>
                <l xml:id="d001l522" n="522">Digna sequebatur visu: sed proxima iam nox</l>
                <l xml:id="d001l523" n="523">Ablatura diem coelum ascendebat ab ortu:</l>
                <l xml:id="d001l524" n="524">Ergo in teca redit oneratus, et herbis.</l>
                <l xml:id="d001l525" n="525">Urbs sub monte sedet, veteres dixere Pelasgi</l>
                <l xml:id="d001l526" n="526">Eusebiam, quo tunc praeses cum milite multo</l>
                <l xml:id="d001l527" n="527">Venerat, et cives magna ambitione parabant</l>
                <l xml:id="d001l528" n="528">Quae oblectare solent oculos, et pectora regum.</l>
                <l xml:id="d001l529" n="529">Venatum iuvat ire, canes et retia et arma</l>
                <l xml:id="d001l530" n="530">Expediunt sternuntur equi, succincta iuventus</l>
                <l xml:id="d001l531" n="531">It letis in pugnam animis: hi cantibus instant</l>
                <l xml:id="d001l532" n="532">Cornua raucisonis: hi spicula lucida vibrant,</l>
                <l xml:id="d001l533" n="533">Hi millos ad colla canum contra ora luporum</l>
                <l xml:id="d001l534" n="534">Saeva ligant, et ferratis collaribus armant.</l>
                <l xml:id="d001l535" n="535">Itur in Argaei silvas, ubi tanta ferarum</l>
                <l xml:id="d001l536" n="536">Copia, quanta avium levibus secat aera pennis,</l>
                <l xml:id="d001l537" n="537">Quanta gregum piscose se tibi Benace natantum.</l>
                <l xml:id="d001l538" n="538">Nam quamvis saevire hiems asperrima, nondum</l>
                <l xml:id="d001l539" n="539">Nix tamen istius montis consperserat armos.</l>
                <l xml:id="d001l540" n="540">Ut ventum in saltus, nemorum per opaca silentum</l>
                <l xml:id="d001l541" n="541">Lustra: procul fragor auditus fugere volucres,</l>
                <l xml:id="d001l542" n="542">Fagicolae tanto somno abigente tumultu</l>
                <l xml:id="d001l543" n="543">Desertis trepidi glires abiere cavernis,</l>
                <l xml:id="d001l544" n="544">Quique solent humeros caudis umbrare sciuri</l>
                <l xml:id="d001l545" n="545">Evasere pedum volucri levitate per alta</l>
                <l xml:id="d001l546" n="546">Ramorum tabulata tonat mons omnis equorum</l>
                <l xml:id="d001l547" n="547">Hinnitu, clamore virum, mugitibus altis</l>
                <l xml:id="d001l548" n="548">Cornicinum, crebrisque canum latratibus, Echo</l>
                <l xml:id="d001l549" n="549">Errat, et auditas dum vult effingere voces</l>
                <l xml:id="d001l550" n="550">Ore facit fremitum, quem dant freta concita ventis,</l>
                <l xml:id="d001l551" n="551">Cum salit ad cautes, vel cum percurrit arenam</l>
                <l xml:id="d001l552" n="552">Litoris, et spumans voluit conchylia Nereus.</l>
                <l xml:id="d001l553" n="553">Perculsae hac novitate ferae pastoris ad antrum</l>
                <l xml:id="d001l554" n="554">Agmine conveniunt magno, loca tuta putantes,</l>
                <l xml:id="d001l555" n="555">Et sine vi, quaecunque senex incanus habebat.</l>
                <l xml:id="d001l556" n="556">In nuda tellure cubant, maiore tumultu</l>
                <l xml:id="d001l557" n="557">Silva sonat semper, strepitusque adolescit in horas.</l>
                <l xml:id="d001l558" n="558">Nec mora ne requies, aditus indagine claudunt,</l>
                <l xml:id="d001l559" n="559">Et vacua exspectant silvestrem retia praedam.</l>
                <l xml:id="d001l560" n="560">Cum labor incassum fieret, mirata iuventus</l>
                <l xml:id="d001l561" n="561">Castra movet, magis alta petunt, penetralia saltus</l>
                <l xml:id="d001l562" n="562">Aspera vestigant: eadem fortuna laborem</l>
                <l xml:id="d001l563" n="563">Ludit, et in ventos aufert studiumque operasque.</l>
                <l xml:id="d001l564" n="564">Castra iterum transferre parant: sed pronus ab alto</l>
                <l xml:id="d001l565" n="565">Praecipites currus premeret cum Phoebus Olympo,</l>
                <l xml:id="d001l566" n="566">Spe frustratus iter princeps convertit in urbem,</l>
                <l xml:id="d001l567" n="567">Atque venandi tristes posuere laborem.</l>
                <l xml:id="d001l568" n="568">At iuvenum quidam graviter commune ferentes</l>
                <l xml:id="d001l569" n="569">Dedecus: instituunt saltus per omnes,</l>
                <l xml:id="d001l570" n="570">Ac suscepto operi totas impendere vires,</l>
                <l xml:id="d001l571" n="571">Eventuque ignominiam delere secundo.</l>
                <l xml:id="d001l572" n="572">Ergo per anfractus, spineta per invia montis</l>
                <l xml:id="d001l573" n="573">Cum catulis abeunt, plenis tum cornibus ibat</l>
                <l xml:id="d001l574" n="574">Cynthia, et albenti radiabat lumine terras.</l>
                <l xml:id="d001l575" n="575">Hac duce perlustrant surdum nemus, et gradientes</l>
                <l xml:id="d001l576" n="576">In sua vota vocant, Hecaten, et Oreades omnes,</l>
                <l xml:id="d001l577" n="577">Silvanum et Dryades, Satyros et Pana Lycaeum.</l>
                <l xml:id="d001l578" n="578">Luna sequens rapida Solis vestigia biga</l>
                <l xml:id="d001l579" n="579">Stelliferae noctis medium transiverat axem.</l>
                <l xml:id="d001l580" n="580">Fessi omnes cubuere solo, grandemque repente</l>
                <l xml:id="d001l581" n="581">Incendere rogum ductis de marmore flammis.</l>
                <l xml:id="d001l582" n="582">Mox tenui dape vescuntur: prostrata subinde.</l>
                <l xml:id="d001l583" n="583">Soluit membra sopor, requiesque simillima morti.</l>
                <l xml:id="d001l584" n="584">Continuo Pan in somnis occurrere visus,</l>
                <l xml:id="d001l585" n="585">Cornua fronte gerens, flammanti lucidus ore,</l>
                <l xml:id="d001l586" n="586">Pectora stellatus, talo tenus hispidus, octo</l>
                <l xml:id="d001l587" n="587">Fistula disparibus calamis compacta sonabat</l>
                <l xml:id="d001l588" n="588">Carmen in auditum nobis, coelestia quale</l>
                <l xml:id="d001l589" n="589">Sidera perpetuo reddunt labentia cursu,</l>
                <l xml:id="d001l590" n="590">Itaque seposito paulum modulamine fatus.</l>
                <l xml:id="d001l591" n="591">Cynthia quae curat silvas irata, quod istos</l>
                <l xml:id="d001l592" n="592">Se tulit in saltus novus advena, qui Iovis odit</l>
                <l xml:id="d001l593" n="593">Progeniem totam, vobis hoc dedecus infert.</l>
                <l xml:id="d001l594" n="594">Ipsi opus est prisco sacrum persolvere ritu,</l>
                <l xml:id="d001l595" n="595">Quem tulit huc fugiens Tauros Argivus Orestes.</l>
                <l xml:id="d001l596" n="596">Advena qui primus vobis occurret in isto</l>
                <l xml:id="d001l597" n="597">Monte, sit iratae placabilis hostia Divae.</l>
                <l xml:id="d001l598" n="598">Nomine praefecto, neu sit mora, dicite nostro,</l>
                <l xml:id="d001l599" n="599">Ne faciat triviae parvi mandata Dianae.</l>
                <l xml:id="d001l600" n="600">Sic ait, adiungitque minas nisi iussa facessant.</l>
                <l xml:id="d001l601" n="601">Evigilant, et clara dies iam solverat umbram</l>
                <l xml:id="d001l602" n="602">Noctis ad Antipodes nostro fugientis ab orbe.</l>
                <l xml:id="d001l603" n="603">Arma manu capiunt, et iter per devia coeptum</l>
                <l xml:id="d001l604" n="604">Somnia narrantes peragunt, ac visa volutant.</l>
                <l xml:id="d001l605" n="605">Ecce senis patefacta domus, circumque cubantum</l>
                <l xml:id="d001l606" n="606">Omne genus pecudum: stabatque in limine Pastor</l>
                <l xml:id="d001l607" n="607">Horridus attritis tunicis, barba hispidus alba</l>
                <l xml:id="d001l608" n="608">Ventre tenus, qui canities de vertice lapsa</l>
                <l xml:id="d001l609" n="609">Sublimes humeros impexo umbrabat amictu.</l>
                <l xml:id="d001l610" n="610">Ipse novis laetus radiis, et Sole reverso</l>
                <l xml:id="d001l611" n="611">Supplicibus palmis orabat, et ore supino.</l>
                <l xml:id="d001l612" n="612">Maiestate viri iuvenes, tantoque ferarum</l>
                <l xml:id="d001l613" n="613">Conventu attoniti retro vestigia vertunt,</l>
                <l xml:id="d001l614" n="614">Praefectumque adeunt. Qui mox oracula Fauni</l>
                <l xml:id="d001l615" n="615">Observare volens iuvenes cum milite multo</l>
                <l xml:id="d001l616" n="616">Mittit, ut adducant pastorem in vincula missum.</l>
                <l xml:id="d001l617" n="617">Ite ait, atque hominem coeloque Ereboque odiosum</l>
                <l xml:id="d001l618" n="618">Ducite, qui Triviae sacras caede imbuat aras.</l>
                <l xml:id="d001l619" n="619">Romanis igitur sunt qui regnantibus ausint</l>
                <l xml:id="d001l620" n="620">Antiquos damnare Deos? Audacia tantum</l>
                <l xml:id="d001l621" n="621">Erigitur? Sic sunt hominum temeraria corda?</l>
                <l xml:id="d001l622" n="622">Dissimulare nefas tantum clementia non est:</l>
                <l xml:id="d001l623" n="623">Sed gravis impietas ferro faciemus, et igni</l>
                <l xml:id="d001l624" n="624">Protinus agnoscant, quid fit contemnere coelum,</l>
                <l xml:id="d001l625" n="625">Atque Deos, quos Roma colit. Crudelis, et irae</l>
                <l xml:id="d001l626" n="626">Impatiens turbam sic vociferatus in omnem.</l>
                <l xml:id="d001l627" n="627">Interea sumtis caeco delabitur alis</l>
                <l xml:id="d001l628" n="628">Nuntius ora gerens hominis, sed sideris instar</l>
                <l xml:id="d001l629" n="629">Lucida, et ad sancti venit gurgustia patris.</l>
                <l xml:id="d001l630" n="630">Obstupuit senior, cum mox resplenduit antrum</l>
                <l xml:id="d001l631" n="631">Praepetibus radiis, et talis imagine vultus:</l>
                <l xml:id="d001l632" n="632">Qualis erat Mosi facies de monte reverso:</l>
                <l xml:id="d001l633" n="633">Qualis erat Christo, cum transformata repente</l>
                <l xml:id="d001l634" n="634">Frons fulgore, chlamys splendore incanduit albo:</l>
                <l xml:id="d001l635" n="635">Atque hominem paucis sic est affarier orsus.</l>
                <l xml:id="d001l636" n="636">Cappadocum princeps hominum mitissime qualis</l>
                <l xml:id="d001l637" n="637">Magnus erat Moses, qui per maris aequora rubri</l>
                <l xml:id="d001l638" n="638">Sicca tulit fugiens Nilum vestigia, salve,</l>
                <l xml:id="d001l639" n="639">Pone metum: Deus huc summo me misit Olympo,</l>
                <l xml:id="d001l640" n="640">Ut te praemoneam quantas tibi tendat Avernus</l>
                <l xml:id="d001l641" n="641">Insidias, ut sim tecum certamine in isto.</l>
                <l xml:id="d001l642" n="642">Pone metum: nam victor eris. Plutone subacto,</l>
                <l xml:id="d001l643" n="643">Sidera cum magno mecum ingrediere triumpho,</l>
                <l xml:id="d001l644" n="644">Et tibi ductor ero: nec te, pater, ante relinquam,</l>
                <l xml:id="d001l645" n="645">Quam videas magni ora Dei, quam sidera calces.</l>
                <l xml:id="d001l646" n="646">Iupiter, et Stygii Manes concorditer armant</l>
                <l xml:id="d001l647" n="647">In te Romulidas, qui nunc dominantur, aguntque</l>
                <l xml:id="d001l648" n="648">Arbitrio tot regna suo: sed iam Deus istud</l>
                <l xml:id="d001l649" n="649">Incipit imperium gravibus contundere bellis,</l>
                <l xml:id="d001l650" n="650">Et iam trans Istrum Dacos amovit ab Arcto:</l>
                <l xml:id="d001l651" n="651">Tempestas oritur gentem ruitura Latinam.</l>
                <l xml:id="d001l652" n="652">Sed super hoc alias. A praeside missa propinquat</l>
                <l xml:id="d001l653" n="653">Magna cohors, quae te victum ad praetoria sistat,</l>
                <l xml:id="d001l654" n="654">Quo des sacra Iovi: quo detestabile Numen</l>
                <l xml:id="d001l655" n="655">Mavortis Triviaeque colas. Ne horresce catenas,</l>
                <l xml:id="d001l656" n="656">Et contemne minas, et parvi pende Tyrannos.</l>
                <l xml:id="d001l657" n="657">Audivisse potes quantos Laurentius ignes</l>
                <l xml:id="d001l658" n="658">Vicerit, et quibus obstiterit Vincentius armis.</l>
                <l xml:id="d001l659" n="659">Scis antiqua domus Christi quo tramite sursum</l>
                <l xml:id="d001l660" n="660">Venerit: hac iter est Divis ad Olympica tecta.</l>
                <l xml:id="d001l661" n="661">Istud Christus iter primus peragravit, et exstant</l>
                <l xml:id="d001l662" n="662">Quae vestras moneant eius vestigia mentes.</l>
                <l xml:id="d001l663" n="663">Pone metus igitur, sanctoque accinge labori</l>
                <l xml:id="d001l664" n="664">Fortiter, inceptis aderit regnator Olympi,</l>
                <l xml:id="d001l665" n="665">Divi aderunt omnes: nec poena videbitur atrox,</l>
                <l xml:id="d001l666" n="666">Perpetuam sudore brevi mercare quietem.</l>
                <l xml:id="d001l667" n="667">Pugna det aeternam tibi momentanea pacem</l>
                <l xml:id="d001l668" n="668">Coelestes eme morte domos, opprobria vitae</l>
                <l xml:id="d001l669" n="669">Exue mortalis superasque enitere ad arces</l>
                <l xml:id="d001l670" n="670">Ocyus: immundis tandem de sordibus exi.</l>
                <l xml:id="d001l671" n="671">Nunc habitas inter pecudes: habitabis in altis</l>
                <l xml:id="d001l672" n="672">Coelituum domibus. Fractis iam desine vinclis</l>
                <l xml:id="d001l673" n="673">Esse miser: vera pro libertate cruorem</l>
                <l xml:id="d001l674" n="674">Magno animo quotiens opus est impendere pulebrum.</l>
                <l xml:id="d001l675" n="675">Incipe de magnis mundi rectoribus esse</l>
                <l xml:id="d001l676" n="676">Unus, et hoc tandem corpus mortale relinquas,</l>
                <l xml:id="d001l677" n="677">Quod facit aerumnis homines succumbere tantis.</l>
                <l xml:id="d001l678" n="678">Sic ait, et posita se traxit ia aera forma.</l>
                <l xml:id="d001l679" n="679">Ipsum etiam Christum noctem venisse per illam</l>
                <l xml:id="d001l680" n="680">Ter memorant, et sic hominem monuisse, litandum est.</l>
                <l xml:id="d001l681" n="681">Surge, veni: fer sacra mihi: panemque merumque</l>
                <l xml:id="d001l682" n="682">In cratere brevi subito conspexit ad ignem,</l>
                <l xml:id="d001l683" n="683">Unde sacrum faceret, fecitque ex tempore sacrum:</l>
                <l xml:id="d001l684" n="684">Dum pater haec meditans totum se colligit, ecce</l>
                <l xml:id="d001l685" n="685">Apparet Romana cohors, quae murmure magno</l>
                <l xml:id="d001l686" n="686">Atria circumstans hominem vocat: ille repente</l>
                <l xml:id="d001l687" n="687">Prodit, et in medios mittit se comiter hostes</l>
                <l xml:id="d001l688" n="688">Nil trepidans sentit sibi sanctum adsistere Numen,</l>
                <l xml:id="d001l689" n="689">Et sua delabi divinum in corda vigorem.</l>
                <l xml:id="d001l690" n="690">Constrinxere manus manicis tum, atque catenis</l>
                <l xml:id="d001l691" n="691">Ad iugulum missis hominem sine fraude doloque</l>
                <l xml:id="d001l692" n="692">Innocuum ducunt cinctum stipante caterva.</l>
                <l xml:id="d001l693" n="693">Desolata suo multos spelaea colono</l>
                <l xml:id="d001l694" n="694">Ploravere dies, horti flevere relicti,</l>
                <l xml:id="d001l695" n="695">Fleverunt et aves. Illuc, velut ante, redibant</l>
                <l xml:id="d001l696" n="696">Quotidie pecudes coetu post prandia facto,</l>
                <l xml:id="d001l697" n="697">Et non inuento longum doluere magistro.</l>
                <l xml:id="d001l698" n="698">Ille animi compos, ne quid perdatur eundo</l>
                <l xml:id="d001l699" n="699">Temporis, armatam monet hoc sermone cohortem.</l>
                <l xml:id="d001l700" n="700">O clari virtute viri: sic namque Latinos</l>
                <l xml:id="d001l701" n="701">Compellare decet: quoniam victricibus armis</l>
                <l xml:id="d001l702" n="702">Mortales alios terris domuistis, et alto:</l>
                <l xml:id="d001l703" n="703">Vos decet aeternum non ignorare Parentem,</l>
                <l xml:id="d001l704" n="704">Qui mare, qui terras, magnum qui condidit orbem.</l>
                <l xml:id="d001l705" n="705">Ordior hinc ideo: quod vos est fama putare</l>
                <l xml:id="d001l706" n="706">Istud opus, quod nos mundum appellare solemus</l>
                <l xml:id="d001l707" n="707">A Iove formatum, qui cum mortalibus olim</l>
                <l xml:id="d001l708" n="708">Vixit, et Idaeis fertur nutricis in antris</l>
                <l xml:id="d001l709" n="709">Clam patre Saturno, qui conspirabat in eius</l>
                <l xml:id="d001l710" n="710">Interitum: fuit in prolem tanta ira parenti.</l>
                <l xml:id="d001l711" n="711">Quo pacto vestris unquam maioribus istud</l>
                <l xml:id="d001l712" n="712">Suaderi potuit, stellas ut nocte micantes,</l>
                <l xml:id="d001l713" n="713">Et tantos coelorum orbes, Solemque putaret</l>
                <l xml:id="d001l714" n="714">Esse hominis mortalis opus? Si caeca vetustas</l>
                <l xml:id="d001l715" n="715">Usque adeo fuit illa, Deos ut fecerit ipsos</l>
                <l xml:id="d001l716" n="716">Mortales homines: cur resipiscitis ipsi,</l>
                <l xml:id="d001l717" n="717">Ad quos vera Dei proles oracula Christus</l>
                <l xml:id="d001l718" n="718">Attulit expulsis post saecula longa tenebris.</l>
                <l xml:id="d001l719" n="719">Nam miserans homines istis erroribus actos</l>
                <l xml:id="d001l720" n="720">Ipse Deus fractis statuit succurrere rebus,</l>
                <l xml:id="d001l721" n="721">Et falsos auferre Deos, ac tollere cultus</l>
                <l xml:id="d001l722" n="722">Sacrilegos a Tartareo Phlegetonte profectos.</l>
                <l xml:id="d001l723" n="723">Haec ea sunt, quae vos cupiunt agnoscere nostris</l>
                <l xml:id="d001l724" n="724">Christigenae: qui dum vestram curare salutem</l>
                <l xml:id="d001l725" n="725">Noctes atque dies pergunt, quod caelitus ipsi</l>
                <l xml:id="d001l726" n="726">Accepere, volunt animis infundere vestris.</l>
                <l xml:id="d001l727" n="727">Hoc amor officium, pietas opus excitat istud.</l>
                <l xml:id="d001l728" n="728">Vos colitis Divos, qui sunt sine numine: at ipsi</l>
                <l xml:id="d001l729" n="729">Numina vera colunt. Vos longi temporis usum</l>
                <l xml:id="d001l730" n="730">Praefertis novitati isti, quae venit Olympo:</l>
                <l xml:id="d001l731" n="731">Quam regnare Deo vires praebente necesse est.</l>
                <l xml:id="d001l732" n="732">Talia dum memorat Pater admirante caterna</l>
                <l xml:id="d001l733" n="733">Ex tecto nurus irrumpit cum pignore parvo,</l>
                <l xml:id="d001l734" n="734">Cuius erat, dum prae ingluvie se ingurgitat esca</l>
                <l xml:id="d001l735" n="735">Faucibus impacto praeclusus anhelitus osse:</l>
                <l xml:id="d001l736" n="736">Ore rubens, timidisque oculis et guttur hiulco</l>
                <l xml:id="d001l737" n="737">Vix poterat spirare anima in pulmone sepulta.</l>
                <l xml:id="d001l738" n="738">Ergo exclamabat mulier, cui cognita sancti</l>
                <l xml:id="d001l739" n="739">Patris erat virtus. Nati miserere, meique</l>
                <l xml:id="d001l740" n="740">Sancte Pater: sucurre inopi: vestigia siste.</l>
                <l xml:id="d001l741" n="741">Cerne infelicem casum: medicamine nullo</l>
                <l xml:id="d001l742" n="742">Sanari nulla arte potest: opis indiga tes est</l>
                <l xml:id="d001l743" n="743">Ista tuae. Dignare manus extendere sanctas</l>
                <l xml:id="d001l744" n="744">In puerum, tactuque gulam curare salubri.</l>
                <l xml:id="d001l745" n="745">Continuit gressum miles, cupidique videns</l>
                <l xml:id="d001l746" n="746">Ad nova converso stabant miracula visu.</l>
                <l xml:id="d001l747" n="747">Stabant et medici circum, quos illa vocarat</l>
                <l xml:id="d001l748" n="748">Usque a Caesarea subito, morbi istius ego:</l>
                <l xml:id="d001l749" n="749">Stabat et a Colchis mulier, quae venerat illuc</l>
                <l xml:id="d001l750" n="750">Docta Cyteinos cantus, et Phasidas herbas.</l>
                <l xml:id="d001l751" n="751">Ipse incurvatus pueri super anxia pastor</l>
                <l xml:id="d001l752" n="752">Ora implorabat magni omnipotentia Christi</l>
                <l xml:id="d001l753" n="753">Numina: tum facili nixu de gutture vulsum</l>
                <l xml:id="d001l754" n="754">Exspuit os puer, et iugulis spiravit apertis.</l>
                <l xml:id="d001l755" n="755">Contemplati omnes opus admirabile fixa</l>
                <l xml:id="d001l756" n="756">Fronte tuebantur taciti puerumque senemque.</l>
                <l xml:id="d001l757" n="757">I puer, i: dixit senior, discrimine tanto</l>
                <l xml:id="d001l758" n="758">Liber abi, tuque o mulier defuncta dolore hoc</l>
                <l xml:id="d001l759" n="759">In tua tecta redi, Christoque adscribite factum.</l>
                <l xml:id="d001l760" n="760">Post mea venturum est extemplo funera tempus:</l>
                <l xml:id="d001l761" n="761">Quo si quos angina premet, vel gutturis ulla</l>
                <l xml:id="d001l762" n="762">Altera pernicies, nostras sanentur ad aras.</l>
                <l xml:id="d001l763" n="763">Afferet auxilium per me mortalibus istud</l>
                <l xml:id="d001l764" n="764">Christus, ad umbroso qui nos exemit Averno.</l>
                <l xml:id="d001l765" n="765">Vix ea finierat, cum protinus altera sese</l>
                <l xml:id="d001l766" n="766">Femina proripiens sancti ad vestigia patris</l>
                <l xml:id="d001l767" n="767">Se prosternit, opem obsecrans tristi anxia casu:</l>
                <l xml:id="d001l768" n="768">Tum senior lacrymas eius miseratus, et ora</l>
                <l xml:id="d001l769" n="769">Moesta rogat, quid opus fieri? Quae tanta doloris</l>
                <l xml:id="d001l770" n="770">Caussa novi? Cur nam in luctus devenerit istos?</l>
                <l xml:id="d001l771" n="771">Illa trahens crebros gemitus, contraria dixit</l>
                <l xml:id="d001l772" n="772">Sors mihi sancte rapuit, domus unde per annum</l>
                <l xml:id="d001l773" n="773">Nostra fuit victura, suem paupercula tali</l>
                <l xml:id="d001l774" n="774">Mensa ope nutrisset longum natosque, virumque,</l>
                <l xml:id="d001l775" n="775">Qui assidue presso in campis incumbit aratro.</l>
                <l xml:id="d001l776" n="776">Sancte pater fer opem nobis. Lupus improbus auctor</l>
                <l xml:id="d001l777" n="777">Criminis infandi furtum hoc nostra reportet</l>
                <l xml:id="d001l778" n="778">Septa rogo, imploro obtestor: tibi namque ferarum</l>
                <l xml:id="d001l779" n="779">Ius Hecace, sic fama dedit: commota repente</l>
                <l xml:id="d001l780" n="780">Risit tota cohors, curamque irrisit anilem:</l>
                <l xml:id="d001l781" n="781">Miles enim, quoniam solet indulgere rapinis,</l>
                <l xml:id="d001l782" n="782">Exstimat altilium fieri sine crimine praedam.</l>
                <l xml:id="d001l783" n="783">Simplicitate nurus igitur laetatus, habebis</l>
                <l xml:id="d001l784" n="784">O mulier quod quaeris, ait: tua damna rependet</l>
                <l xml:id="d001l785" n="785">Lucro aliquo meliore Deus. Vix talia fari</l>
                <l xml:id="d001l786" n="786">Finierat, cum furta rapax ablata reportans</l>
                <l xml:id="d001l787" n="787">Intrat tecta lupus, positaque in limine praeda,</l>
                <l xml:id="d001l788" n="788">Allatrante canum turba, per rura citato</l>
                <l xml:id="d001l789" n="789">Proripitur cursu, silvisque absconditur altis.</l>
                <l xml:id="d001l790" n="790">Rem miram Romana cohors temeraria, et audax</l>
                <l xml:id="d001l791" n="791">Transtulit in risum clamans. Credebat opimam</l>
                <l xml:id="d001l792" n="792">Se rapuisse dapem lupus: ut male pinguia sensit,</l>
                <l xml:id="d001l793" n="793">Praedam restituit. Docet hoc fera Martia casu</l>
                <l xml:id="d001l794" n="794">Nos, qui Martigenae sumus, et versamur in armis,</l>
                <l xml:id="d001l795" n="795">Reddere quae mala sunt, quae sunt bona furta tenere.</l>
                <l xml:id="d001l796" n="796">Sed iam Sole diem secum rapiente monentur</l>
                <l xml:id="d001l797" n="797">Ire vias, tandemque suos cum nocte Penates</l>
                <l xml:id="d001l798" n="798">Advenere: senex nigri sub carceris umbram</l>
                <l xml:id="d001l799" n="799">Truditur, et conto valuae clauduntur aheno.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Nicola Ruzzenenti</bibl>
                </head>
                <l xml:id="d002l1" n="1">Praeses ut adductum didicit truculentus, et atrox</l>
                <l xml:id="d002l2" n="2">Ite canem dixit dapibus saturate caninis,</l>
                <l xml:id="d002l3" n="3">Et simplex sit coena Ceres cum simplice lympha.</l>
                <l xml:id="d002l4" n="4">His epulis hominem supera dum vescitur aura</l>
                <l xml:id="d002l5" n="5">Pascite: non sit honor, non sit clementia canis.</l>
                <l xml:id="d002l6" n="6">Iussa facit domino lictor crudelior ipso:</l>
                <l xml:id="d002l7" n="7">Sed fuit haec homini solito traducere vitam,</l>
                <l xml:id="d002l8" n="8">Ut vixere patres, quando aurea floruit aetas,</l>
                <l xml:id="d002l9" n="9">Glandibus et pomis, locuplex opulentaque mensa.</l>
                <l xml:id="d002l10" n="10">At quia carcer erat niger, et sine lumine caecus</l>
                <l xml:id="d002l11" n="11">Sub tellure locus, splendore incanduit albo</l>
                <l xml:id="d002l12" n="12">Nuncius extemplo, postquam de carcere lictor</l>
                <l xml:id="d002l13" n="13">Exiit, illuxitque dies per inane Barathrum.</l>
                <l xml:id="d002l14" n="14">Magna sub tenebras hydrorum copia frigus</l>
                <l xml:id="d002l15" n="15">Fugerat hibernum: gelidis nepa plurima saxis</l>
                <l xml:id="d002l16" n="16">Haeserat, et frigens tecto hibernahat opaco.</l>
                <l xml:id="d002l17" n="17">Quae simul ac lucem insolitam videre cavernas</l>
                <l xml:id="d002l18" n="18">Invenere novas, et humum repsere sub altam,</l>
                <l xml:id="d002l19" n="19">Et domus expulso nituit spaciosa veneno.</l>
                <l xml:id="d002l20" n="20">Ut satis est epulis factum: deducere noctem</l>
                <l xml:id="d002l21" n="21">Incepere simul placidis sermonibus illam,</l>
                <l xml:id="d002l22" n="22">Et pastor sic primus ait. Cur tanta piorum</l>
                <l xml:id="d002l23" n="23">O mihi ab aetheria custos qui mitteris aula</l>
                <l xml:id="d002l24" n="24">Quotidie strages oritur, terrasque per omnes</l>
                <l xml:id="d002l25" n="25">Cur patitur tantos iactata ecclesia fluctus?</l>
                <l xml:id="d002l26" n="26">Nonne erit his unquam poenis modis? An volet istam</l>
                <l xml:id="d002l27" n="27">Perniciem Deus aeternos extendere in annos?</l>
                <l xml:id="d002l28" n="28">Sic senior: fari contra sic nuncius orsus.</l>
                <l xml:id="d002l29" n="29">O Blasi Chaos immensum est divina voluntas,</l>
                <l xml:id="d002l30" n="30">Quod neque nos Divi, qui templa aeterna tenemus,</l>
                <l xml:id="d002l31" n="31">Semper in Elysiis campis penetrare valemus</l>
                <l xml:id="d002l32" n="32">Luminibus. Tantum illa pater, quantum ipsa videri</l>
                <l xml:id="d002l33" n="33">Se sinit, ac si sit speculum, quod reddere possis,</l>
                <l xml:id="d002l34" n="34">Cum velit, a rebus missas et claudere formas.</l>
                <l xml:id="d002l35" n="35">Proveniunt illinc quaecunque negocia tractant</l>
                <l xml:id="d002l36" n="36">Tartara, terra, fretum, quique aequora circuit aer,</l>
                <l xml:id="d002l37" n="37">Machinaque immensi torquet quae sidera mundi.</l>
                <l xml:id="d002l38" n="38">Eventus istorum operum referuntur in illam:</l>
                <l xml:id="d002l39" n="39">Illa simul clavum, ventos, et vela gubernat,</l>
                <l xml:id="d002l40" n="40">Et iustum est quodcunque facit, nec quaerere caussam</l>
                <l xml:id="d002l41" n="41">Iustitiae fas est aliam: velle illius est lex.</l>
                <l xml:id="d002l42" n="42">Qui cura audaci penetrare profundius audent,</l>
                <l xml:id="d002l43" n="43">Amittunt operas, ac si demittere in utrem</l>
                <l xml:id="d002l44" n="44">Aequora tentarent, pugnoque includere mundum.</l>
                <l xml:id="d002l45" n="45">Cinctus inaccessa quae lumina nostra retundit</l>
                <l xml:id="d002l46" n="46">Luce Deus: sic est nobis absconditus, ac si</l>
                <l xml:id="d002l47" n="47">In tenebris lateat sub caligante Barathro.</l>
                <l xml:id="d002l48" n="48">Multa tamen scimus, quae de penetralibus altis</l>
                <l xml:id="d002l49" n="49">Dispensante Deo nostras labuntur ad aures.</l>
                <l xml:id="d002l50" n="50">Quod mihi scire datur, fabor tibi. Laeta propinquant</l>
                <l xml:id="d002l51" n="51">Tempora, principibus lex est imposta cruentis,</l>
                <l xml:id="d002l52" n="52">Ne possint saevire. Quod sanguine gaudet</l>
                <l xml:id="d002l53" n="53">Hoc crudele genus paucis abolebitur annis.</l>
                <l xml:id="d002l54" n="54">Roma suos omnes mersos in sanguine vidit</l>
                <l xml:id="d002l55" n="55">Pontifices: post hac tres est visura cruentos.</l>
                <l xml:id="d002l56" n="56">Illic finis erit: lugubria saecula claudet</l>
                <l xml:id="d002l57" n="57">Melciades: pax est illo ventura sepulto.</l>
                <l xml:id="d002l58" n="58">Nunc bonus expulsis Romana in regna tyrannis</l>
                <l xml:id="d002l59" n="59">Adveniet princeps, sub quo pacabitur orbis,</l>
                <l xml:id="d002l60" n="60">Et finem accipiet veterum cultura Deorum.</l>
                <l xml:id="d002l61" n="61">Constantinus apud Thraces, qua Bosphorus aequor</l>
                <l xml:id="d002l62" n="62">Thracius Euxinus Aegaeum ingurgitat undis,</l>
                <l xml:id="d002l63" n="63">Constituet sedem imperii, Latiumque relinquet</l>
                <l xml:id="d002l64" n="64">Christo, et Romuleam septem cum collibus urbem:</l>
                <l xml:id="d002l65" n="65">Tunc insigne crucis quondam damnabile surget</l>
                <l xml:id="d002l66" n="66">Ex humili in sublime loco. praecedet honore</l>
                <l xml:id="d002l67" n="67">Romanos fasces, et regia signa coronas:</l>
                <l xml:id="d002l68" n="68">Tunc inter superos una laetabimur ambo,</l>
                <l xml:id="d002l69" n="69">Istaque ab excelsa mundi speculabimur arce:</l>
                <l xml:id="d002l70" n="70">Huc tamen o Blasi de tempestate quietis</l>
                <l xml:id="d002l71" n="71">Pacificae, clades, heu, deploranda sequetur,</l>
                <l xml:id="d002l72" n="72">Et grave manabit dulci de melle venenum.</l>
                <l xml:id="d002l73" n="73">Vox est blanda quies, pax delectabile nomen:</l>
                <l xml:id="d002l74" n="74">Plura tamen de pace fluent opprobria, damna,</l>
                <l xml:id="d002l75" n="75">Dedecora, aerumnae, quam de crudelibus armis.</l>
                <l xml:id="d002l76" n="76">Degenerabit enim virtus antiqua, voluptas</l>
                <l xml:id="d002l77" n="77">Inter opes et delicias delumbia reddet</l>
                <l xml:id="d002l78" n="78">Corpora, et ammittet mens enervata vigorem.</l>
                <l xml:id="d002l79" n="79">O studia, o mores, o tempora sordida, cerno</l>
                <l xml:id="d002l80" n="80">Oblitos Christum populos, incredula corda,</l>
                <l xml:id="d002l81" n="81">Conculcare fidem, scelus omne incurrere facto</l>
                <l xml:id="d002l82" n="82">Agmine, certatim fierique animantia bruta,</l>
                <l xml:id="d002l83" n="83">Et Romam in caulas atque in magalia versam.</l>
                <l xml:id="d002l84" n="84">Coelicolae in gentes male tunc animabimur illas,</l>
                <l xml:id="d002l85" n="85">Atque sua Superi quando impia saecula cernent,</l>
                <l xml:id="d002l86" n="86">Destituent ope terrigenas, cava tartara olentes:</l>
                <l xml:id="d002l87" n="87">Irascente Deo coitum mala sidera in unum</l>
                <l xml:id="d002l88" n="88">Convenient, tristes in humum iaculantia flammas,</l>
                <l xml:id="d002l89" n="89">Atque viam coelum inveniet, qua conterat illud</l>
                <l xml:id="d002l90" n="90">Infidum crudumque genus. Solventur ab Arcto</l>
                <l xml:id="d002l91" n="91">Terribiles hominum vultus, animique feroces</l>
                <l xml:id="d002l92" n="92">Sauromatae, sine divina, sine lege humana</l>
                <l xml:id="d002l93" n="93">Viventes, Hunni, Alani, Turci, atque Agathyrsi:</l>
                <l xml:id="d002l94" n="94">Adde quod inter se Christi intestina nepotes,</l>
                <l xml:id="d002l95" n="95">Mutua more canum rabidorum in vulnera versi.</l>
                <l xml:id="d002l96" n="96">Bella gerent: Graecis, Itali: Gallis, Alemani.</l>
                <l xml:id="d002l97" n="97">Certabunt odiis, plus quam capitalibus, utque</l>
                <l xml:id="d002l98" n="98">Se exstirpent, parcent Turcis, parcent Agarenis.</l>
                <l xml:id="d002l99" n="99">Talia dum memorant, labente in lumina somno</l>
                <l xml:id="d002l100" n="100">Procubuit senior: semper vigil Angelus alta</l>
                <l xml:id="d002l101" n="101">Sit licet inclusus turri, tamen omnia cernit</l>
                <l xml:id="d002l102" n="102">Undique sub terris, et quae surguntque caduntque</l>
                <l xml:id="d002l103" n="103">Sidera, quae nimbos tempestatumque procellas,</l>
                <l xml:id="d002l104" n="104">Quae faciant coelo Solem splendere sereno,</l>
                <l xml:id="d002l105" n="105">Et nostrorum operum caussas intelligit omnes,</l>
                <l xml:id="d002l106" n="106">Quae cum sidereo veniunt abeuntque recursu.</l>
                <l xml:id="d002l107" n="107">O nimium felix Larium natura piorum</l>
                <l xml:id="d002l108" n="108">Non miserae subiecta, non indiga somni,</l>
                <l xml:id="d002l109" n="109">Non victus, non vestitus, defuncta periclis</l>
                <l xml:id="d002l110" n="110">Omnibus et curis, quae corda humana trucidant:</l>
                <l xml:id="d002l111" n="111">Libera debilibus membris, et mole caduci</l>
                <l xml:id="d002l112" n="112">Corporis ire potens quo fert sua cumque voluptas,</l>
                <l xml:id="d002l113" n="113">Per maria, et terras, et qua volat Eurus et Auster:</l>
                <l xml:id="d002l114" n="114">Cui neque ver tepidum, nec stigia bruma, nec aestas</l>
                <l xml:id="d002l115" n="115">Torrida: cui Solis non fert absentia noctem,</l>
                <l xml:id="d002l116" n="116">Non ardens fulgetra metum: non nubila nimbum:</l>
                <l xml:id="d002l117" n="117">Cui numquam iratum pelagus, nec naufraga puppis,</l>
                <l xml:id="d002l118" n="118">Nec gravius illuvies campis, nec pestifer annus,</l>
                <l xml:id="d002l119" n="119">Nec steriles agri: cui numquam belliger hostis</l>
                <l xml:id="d002l120" n="120">Ingruit: aeternos cui pax tranquilla, quiesque,</l>
                <l xml:id="d002l121" n="121">Et nullo vexata salus languore per annos,</l>
                <l xml:id="d002l122" n="122">Ambrosiae quam pascit odor: cui semper aperta est</l>
                <l xml:id="d002l123" n="123">Elysii regio supremi principis aula.</l>
                <l xml:id="d002l124" n="124">O nimium felix Larium natura piorum:</l>
                <l xml:id="d002l125" n="125">Cui pariles ut sint animae post fata, ferendum est</l>
                <l xml:id="d002l126" n="126">Omne quod heic cruciatque animos, et corpora torquet.</l>
                <l xml:id="d002l127" n="127">Iamque dies aderat, quae sanctae exordia pugnae</l>
                <l xml:id="d002l128" n="128">Cerneret, et sumtis pugiles committeret armis,</l>
                <l xml:id="d002l129" n="129">Hinc venit armatus multo cum milite princeps:</l>
                <l xml:id="d002l130" n="130">Inde pater sine lorica, sine casside solus</l>
                <l xml:id="d002l131" n="131">Ducitur iniectis ad colla senilia vinclis.</l>
                <l xml:id="d002l132" n="132">Invalidis princeps vult expugnare latentem</l>
                <l xml:id="d002l133" n="133">In membris animum: senior servare Tonanti</l>
                <l xml:id="d002l134" n="134">Sinceram sanctamque fidem. Preludia bello</l>
                <l xml:id="d002l135" n="135">Haec dedit: his iaculis iniit certamina princeps.</l>
                <l xml:id="d002l136" n="136">Laetare observande senex, et amice Deorum,</l>
                <l xml:id="d002l137" n="137">Tum senior. Laetare et tu fortissime princeps:</l>
                <l xml:id="d002l138" n="138">Sed cave, ne qui sunt solo Dii nomine, credas</l>
                <l xml:id="d002l139" n="139">Re fortasse Deos. Haec imprudentia tanto</l>
                <l xml:id="d002l140" n="140">Si bene consultes, scelus est in principe magnum:</l>
                <l xml:id="d002l141" n="141">Nec debet vox ista Deus, venerabile, sanctum,</l>
                <l xml:id="d002l142" n="142">Aeternum, immensumque sonans infamibus umbris</l>
                <l xml:id="d002l143" n="143">Attribui, qualis Venus est, et Iupiter, et Mars,</l>
                <l xml:id="d002l144" n="144">Ac similes alii quos sub fornicibus altis</l>
                <l xml:id="d002l145" n="145">Torquet in obscuris flammis umbrosus Avernus.</l>
                <l xml:id="d002l146" n="146">Nomen id est Naturae uni, quae regnat Olympo,</l>
                <l xml:id="d002l147" n="147">Que fecit quodcunque vides, non pluribus aptum:</l>
                <l xml:id="d002l148" n="148">Nec tibi crediderim princeps ita segnia corda,</l>
                <l xml:id="d002l149" n="149">Tam rude, tam ignavum ingenium, quin sidera coeli</l>
                <l xml:id="d002l150" n="150">Suspiciens videas opus id non esse Deorum,</l>
                <l xml:id="d002l151" n="151">Qui statuas habitant vestras, et sordidae saxa</l>
                <l xml:id="d002l152" n="152">More colubrorum, quibus est innata libido,</l>
                <l xml:id="d002l153" n="153">Dente venenata, pecudesque hominesque necandi.</l>
                <l xml:id="d002l154" n="154">Talibus accensus praeses, quae verbera mente</l>
                <l xml:id="d002l155" n="155">Pertulerat, miseros hominis convertit in artus,</l>
                <l xml:id="d002l156" n="156">Explicitisque iubet virgis, et fasce soluto</l>
                <l xml:id="d002l157" n="157">Terga seni deducto humeris velamine caedi.</l>
                <l xml:id="d002l158" n="158">Et post haec indigna trahi spectacula rursum</l>
                <l xml:id="d002l159" n="159">Ad nigrae immundaeque domus horrentia claustra,</l>
                <l xml:id="d002l160" n="160">Verberibus duris laesos ubi nuntius artus</l>
                <l xml:id="d002l161" n="161">Leniit, et blando pepulit sermone dolorem.</l>
                <l xml:id="d002l162" n="162">Haec ubi facta, nurum, cuius fera Martia chortem</l>
                <l xml:id="d002l163" n="163">Laeserat, occidisse suem, pernamque tulisse</l>
                <l xml:id="d002l164" n="164">Cum faculis ad claustra senis: quod egere duobus</l>
                <l xml:id="d002l165" n="165">Crederet his clausum tenebris, et carcere fama est.</l>
                <l xml:id="d002l166" n="166">Ille nurus animos, et commiserantia corda</l>
                <l xml:id="d002l167" n="167">Suspiciens potius, quam dona exilia, dixit.</l>
                <l xml:id="d002l168" n="168">Vade ager sancta nurus: faculam delubra quotannis</l>
                <l xml:id="d002l169" n="169">Ad ma fer: sic te melior fortuna reviset</l>
                <l xml:id="d002l170" n="170">Semper, et haec quo quot fuerint exempla secuti.</l>
                <l xml:id="d002l171" n="171">Consilium non sprevit anus: post funera patris</l>
                <l xml:id="d002l172" n="172">Semper idem repetivit. Ponebat ad aram</l>
                <l xml:id="d002l173" n="173">Quam subito cives illi posuere quotannis</l>
                <l xml:id="d002l174" n="174">Cerea dona facem, qua relligione repente</l>
                <l xml:id="d002l175" n="175">Ad tantas devenit opes, ut rure relicto</l>
                <l xml:id="d002l176" n="176">Cum Lare vicinam toto migravit in urbem.</l>
                <l xml:id="d002l177" n="177">Altera maiori Lemures certamine nixu</l>
                <l xml:id="d002l178" n="178">Instaurare parant: cursoris imagine sumta</l>
                <l xml:id="d002l179" n="179">Phoebus adest mandata ferens a Caesare contra</l>
                <l xml:id="d002l180" n="180">Progeniem Christi pro relligione Deorum:</l>
                <l xml:id="d002l181" n="181">Finxerat has Delphis nugas suadent Minerva</l>
                <l xml:id="d002l182" n="182">Saturno, Iove, Mercurio, dum sidera noctem</l>
                <l xml:id="d002l183" n="183">Torquerent mediam, tentoque sagittifer arcu</l>
                <l xml:id="d002l184" n="184">Scandit, et auratum surgens attollit olorem.</l>
                <l xml:id="d002l185" n="185">Artibus his princeps factus crudelior, ira</l>
                <l xml:id="d002l186" n="186">Ardescente fremit, Stygioque exuritur igne,</l>
                <l xml:id="d002l187" n="187">Et tortus torquere parat. Iubet ante tribunal</l>
                <l xml:id="d002l188" n="188">Sisti hominem, qui procedens stridente catena</l>
                <l xml:id="d002l189" n="189">In se animos populi adstantis convertit et ora.</l>
                <l xml:id="d002l190" n="190">Tum princeps quantum Iove mens agitata sinebat,</l>
                <l xml:id="d002l191" n="191">Dissimulans odium, solio sic fatus ab alto.</l>
                <l xml:id="d002l192" n="192">Haec tua, si prudens seris ut convenit annis,</l>
                <l xml:id="d002l193" n="193">Cordatusque fores, esset venerabilis aetas,</l>
                <l xml:id="d002l194" n="194">Atque uti nos divina monent humanaque iura,</l>
                <l xml:id="d002l195" n="195">Digna coli: sed te praeceps dementia fecit</l>
                <l xml:id="d002l196" n="196">Ridiculum. Quis enim Blasi non dixerit illum</l>
                <l xml:id="d002l197" n="197">Dementire, Deos ausit qui insurgere contra,</l>
                <l xml:id="d002l198" n="198">Atque Iovem damnare patrem Divumque hominumque?</l>
                <l xml:id="d002l199" n="199">Quare age forte loco si mens te mota fefellit</l>
                <l xml:id="d002l200" n="200">Hactenus, ut multis usu evenisse putamus:</l>
                <l xml:id="d002l201" n="201">Nam sic Alcides, sic est delusus Orestes:</l>
                <l xml:id="d002l202" n="202">Utere consilio tandem meliore, facessat</l>
                <l xml:id="d002l203" n="203">Error, et evades vinclis et carcere liber</l>
                <l xml:id="d002l204" n="204">Hanc ignominiam, poenasque iramque Deorum.</l>
                <l xml:id="d002l205" n="205">Quod si tanta tuam tulerit vecordia mentem,</l>
                <l xml:id="d002l206" n="206">Ut vities Divos stulta atque infanda loquendo,</l>
                <l xml:id="d002l207" n="207">Heu miser, insolitos hodie experire dolores.</l>
                <l xml:id="d002l208" n="208">Composito vultu Princeps ubi talia fari</l>
                <l xml:id="d002l209" n="209">Desiit, impavidus senior sic vocibus orsus.</l>
                <l xml:id="d002l210" n="210">Iste tuus praeses thronus, hoc sublime tribunal,</l>
                <l xml:id="d002l211" n="211">Ut nos instituunt divina humanaque iura,</l>
                <l xml:id="d002l212" n="212">Esset honorandum, si quae coelestia adorant</l>
                <l xml:id="d002l213" n="213">Corpora, et inclusa his rerum natura elementis</l>
                <l xml:id="d002l214" n="214">Numina vera coli pulsio concederet Orco:</l>
                <l xml:id="d002l215" n="215">Sed tua in obliquum recto de limite contra</l>
                <l xml:id="d002l216" n="216">Fas et iura simul sic est conversa potestas,</l>
                <l xml:id="d002l217" n="217">Ut videare Deum, summo detrudere caelo,</l>
                <l xml:id="d002l218" n="218">Et dare Plutoni iura imperiumque Tonantis.</l>
                <l xml:id="d002l219" n="219">Quae quanta impietas, quae sit dementia, nemo</l>
                <l xml:id="d002l220" n="220">Ignorare potest, cui verum agnoscere cura est.</l>
                <l xml:id="d002l221" n="221">Quo fit, iste thronus Superis odiosus, et orbi</l>
                <l xml:id="d002l222" n="222">Noxius indigne tantos usurpet honores.</l>
                <l xml:id="d002l223" n="223">Quatre age iam desiste istis incumbere curis</l>
                <l xml:id="d002l224" n="224">Turpibus, et noli miseris mortalibus esse</l>
                <l xml:id="d002l225" n="225">Excidio: noli infandos defendere Manes:</l>
                <l xml:id="d002l226" n="226">Sed patere aeternum regna haec agnoscere Patrem,</l>
                <l xml:id="d002l227" n="227">Quem coluit Ianus: Ianus qui nomina fecit</l>
                <l xml:id="d002l228" n="228">Ianiculo: cuius flavis vestigia lymphis</l>
                <l xml:id="d002l229" n="229">Albula, Tyrrheni quaerens salis aequora, lambit.</l>
                <l xml:id="d002l230" n="230">Ianus enim, si vera potes perferre loquentem,</l>
                <l xml:id="d002l231" n="231">Venit ab Assyriis, postquam mare in ardua quondam</l>
                <l xml:id="d002l232" n="232">Diffusum iuga se primam contraxit in alvum,</l>
                <l xml:id="d002l233" n="233">Uniusque Dei cultum tulit, atque reliquit</l>
                <l xml:id="d002l234" n="234">Omnibus in terris: sed non tenuere nepotes</l>
                <l xml:id="d002l235" n="235">Divinos ritus, et quae vulgaverat ipse</l>
                <l xml:id="d002l236" n="236">Sacra per Armenios, et circumstantia regna.</l>
                <l xml:id="d002l237" n="237">Nam Pluto, et Stygii Manes, quos dicitit ipsi</l>
                <l xml:id="d002l238" n="238">Esse Deos, natura atrox genus atque superbum</l>
                <l xml:id="d002l239" n="239">Lina tetenderunt, et adhuc improvida saecla</l>
                <l xml:id="d002l240" n="240">Includere plagis, quibus haec quoque saecula claudunt,</l>
                <l xml:id="d002l241" n="241">Et vos tantarum ignaros fraudum, atque dolorum.</l>
                <l xml:id="d002l242" n="242">At Deus imperium, cuius sine fine rapinam hanc</l>
                <l xml:id="d002l243" n="243">Tempestate tulit longa patienter, et aequa</l>
                <l xml:id="d002l244" n="244">Mente: sed hanc isto fraudem dispescuit aevo,</l>
                <l xml:id="d002l245" n="245">Seque palam fecit nobis, et ad haec eo regna</l>
                <l xml:id="d002l246" n="246">Mittor, ut ex istis exauctorata vetustas</l>
                <l xml:id="d002l247" n="247">Finibus excedat, veniantque novissima saecla:</l>
                <l xml:id="d002l248" n="248">Quae neque tu prohibere potes, nec Roma, nec orbis</l>
                <l xml:id="d002l249" n="249">Totus: et hoc constans et ineluctabile fatum est.</l>
                <l xml:id="d002l250" n="250">Summa igitur princeps ope te vitare Tonantis</l>
                <l xml:id="d002l251" n="251">Arma decet, ne te a summo profliget Olympo:</l>
                <l xml:id="d002l252" n="252">Et subito Stygias adigat te fulmine ad undas.</l>
                <l xml:id="d002l253" n="253">Me vero terrere minis, deducere ab istis</l>
                <l xml:id="d002l254" n="254">Grandinibus inceptis, potis est vis nulla: necare</l>
                <l xml:id="d002l255" n="255">Et torquere potes corpus. Moribundaque membra:</l>
                <l xml:id="d002l256" n="256">At animus manet intrepidus: manet invia cunctis</l>
                <l xml:id="d002l257" n="257">Suppliciis mens alta tuo molimine maior.</l>
                <l xml:id="d002l258" n="258">Christus enim tali strinxit mea pectora nexu,</l>
                <l xml:id="d002l259" n="259">Ut flammas ferat, et chalybem, durumque adamantem.</l>
                <l xml:id="d002l260" n="260">Talia dicentem iam dudum lumine torvo</l>
                <l xml:id="d002l261" n="261">Spectabat princeps, rabieque ardebat amara.</l>
                <l xml:id="d002l262" n="262">Non tulit ulterius flagrantem pectoris aestum,</l>
                <l xml:id="d002l263" n="263">Vociferans, huc lictor ades: nudare loquacem,</l>
                <l xml:id="d002l264" n="264">Sacrilegum, deceptorem ahenis</l>
                <l xml:id="d002l265" n="265">Pectinibus: clunes, lumbos, et rustica terga</l>
                <l xml:id="d002l266" n="266">Scalpite: conveniunt strigiles his renibus isti.</l>
                <l xml:id="d002l267" n="267">Tale ministerium docti sternuntque, ligantque</l>
                <l xml:id="d002l268" n="268">In quernis hominem tabulis, adiguntque sub alas,</l>
                <l xml:id="d002l269" n="269">Ad crura, ad femora, ad renes, ad colla rudentem</l>
                <l xml:id="d002l270" n="270">Quadruplicem, quali frenant ad litora puppes.</l>
                <l xml:id="d002l271" n="271">Horrendisque cutem sulcant, miserabile visu,</l>
                <l xml:id="d002l272" n="272">Dentibus, erumpit factis cruor undique venis,</l>
                <l xml:id="d002l273" n="273">Et late exsiliens turbam scintillat in omnem.</l>
                <l xml:id="d002l274" n="274">Postquam scissa cutis passim, et sat terga tulerunt</l>
                <l xml:id="d002l275" n="275">Poenarum, et caedis: manibus laxata cruentis</l>
                <l xml:id="d002l276" n="276">Vincula paulisper, faciuntque incumbere tergo</l>
                <l xml:id="d002l277" n="277">Ora supinantes, et ahenis dentibus instant</l>
                <l xml:id="d002l278" n="278">More canum, quoties avidos in viscera rictus</l>
                <l xml:id="d002l279" n="279">Aure tenus mergunt, praedamque trahuntque vorantque.</l>
                <l xml:id="d002l280" n="280">Corda senis, tanquam mediis in fluctibus arae</l>
                <l xml:id="d002l281" n="281">Marmoreae, robusta manent, verbisque ministros</l>
                <l xml:id="d002l282" n="282">Talibus affatur. Mactate senilia membra haec,</l>
                <l xml:id="d002l283" n="283">Atque fatiscentes artus, et inutile dudum</l>
                <l xml:id="d002l284" n="284">Corpus: eat senium, viridisque refloreat aetas,</l>
                <l xml:id="d002l285" n="285">Ut ver post hiemem, veniaque aeterna iuventus.</l>
                <l xml:id="d002l286" n="286">Haec ea sunt, quae me faciunt tormenta beatum:</l>
                <l xml:id="d002l287" n="287">Quae renovant. Dum fert ignes, dum vapulat aurum,</l>
                <l xml:id="d002l288" n="288">Clarius evadit: sic mortificata decorem</l>
                <l xml:id="d002l289" n="289">Membra reportabunt, coeloque simillima fient.</l>
                <l xml:id="d002l290" n="290">Qui magis atteritur, vultu meliore resurget.</l>
                <l xml:id="d002l291" n="291">Haec pater. At miles sic praecipiente tyranno</l>
                <l xml:id="d002l292" n="292">Ora ferit, ludensque comas, incanaque menta</l>
                <l xml:id="d002l293" n="293">Pectit, et horrentem concreto sanguine barbam.</l>
                <l xml:id="d002l294" n="294">Postquam caede solum tanta stagnare tyrannus</l>
                <l xml:id="d002l295" n="295">Impius advertit, quantum non fundit haruspex</l>
                <l xml:id="d002l296" n="296">Ad Capitolinas taurum cum victimat aras,</l>
                <l xml:id="d002l297" n="297">Ducite, pugnatum est hodie satis, inquit, ad antrum.</l>
                <l xml:id="d002l298" n="298">Est visura aliud maius lux crastina bellum.</l>
                <l xml:id="d002l299" n="299">Sic ait. In tenebras igitur, squalentiaque antra</l>
                <l xml:id="d002l300" n="300">Dum redit, ecce nurus septem comitantur euntem,</l>
                <l xml:id="d002l301" n="301">Admotisque legunt trepidum crateribus imbrem</l>
                <l xml:id="d002l302" n="302">Sanguinis, indignum spargit tellure putantes.</l>
                <l xml:id="d002l303" n="303">Quod simul ac vidit tali pietate tyrannus,</l>
                <l xml:id="d002l304" n="304">Acriter offensus grandem prorumpit in iram,</l>
                <l xml:id="d002l305" n="305">Et clamat, vincite magas, adducite vinctas.</l>
                <l xml:id="d002l306" n="306">Heic aliud certamen adest, spectacula surgunt</l>
                <l xml:id="d002l307" n="307">Altera, et insignes ineunt proscenia ludi.</l>
                <l xml:id="d002l308" n="308">Herculeos nobis opus est perferre labores:</l>
                <l xml:id="d002l309" n="309">Vicimus hunc Phlegyam: vincamus Amazones istas:</l>
                <l xml:id="d002l310" n="310">Sic ait: ingenti plebes urbana tumultu</l>
                <l xml:id="d002l311" n="311">Fluctuat, et densae complent praetoria turbae,</l>
                <l xml:id="d002l312" n="312">Intenduntque oculos, tanti quos submovet ingens</l>
                <l xml:id="d002l313" n="313">Congeries vulgi. Nequeuntque accedere, sursum</l>
                <l xml:id="d002l314" n="314">Attollunt vultus, summosque levantur in ungues:</l>
                <l xml:id="d002l315" n="315">Ecce nurus adsunt, quas compellare tyrannus</l>
                <l xml:id="d002l316" n="316">Inchoat his verbis. Et vos libare Dianae</l>
                <l xml:id="d002l317" n="317">Est opus, et Vestae sanctas accedere ad aras</l>
                <l xml:id="d002l318" n="318">Suppliciter, Venerique Arabes apponere fumos:</l>
                <l xml:id="d002l319" n="319">Sic decet officium collecti infame cruoris</l>
                <l xml:id="d002l320" n="320">Radere, et hoc ingens scelus abstergere litando.</l>
                <l xml:id="d002l321" n="321">Ludificans illas ficta subtiliter arte</l>
                <l xml:id="d002l322" n="322">Sic ait. Ipsae itidem fraudes arcere paratae</l>
                <l xml:id="d002l323" n="323">Fraudibus, ad stagnum, quod erat prope moenia ferri</l>
                <l xml:id="d002l324" n="324">Sacra, Deosque iubent: illic ut flumine vivo</l>
                <l xml:id="d002l325" n="325">Se abluerint spondent se convenientia Divis</l>
                <l xml:id="d002l326" n="326">Orgia laturas. Fama haec vulgata per urbem</l>
                <l xml:id="d002l327" n="327">Continuo, factusque ingens concursus ad undam.</l>
                <l xml:id="d002l328" n="328">Interea ex dictis subito muliebribus orta</l>
                <l xml:id="d002l329" n="329">Laetitia, summam princeps secessit in arcem:</l>
                <l xml:id="d002l330" n="330">Nam fore crediderat demens, ut sacra litarent,</l>
                <l xml:id="d002l331" n="331">Pro ripis igitur constructe imponitur arae</l>
                <l xml:id="d002l332" n="332">Nuda Venus, signum Vestae, signumque Dianae.</l>
                <l xml:id="d002l333" n="333">Huc postquam venere nurus, atque ora manusque</l>
                <l xml:id="d002l334" n="334">In vitreo lavere vado: gradiuntur ad aram,</l>
                <l xml:id="d002l335" n="335">Correptosque Deus, ubi lympha profundior uno</l>
                <l xml:id="d002l336" n="336">Impete currentes, stagnum iaculantur in altum.</l>
                <l xml:id="d002l337" n="337">Extemplo turbis vario rumore tumultus</l>
                <l xml:id="d002l338" n="338">Nascitur: his temere factum affirmatibus: illis,</l>
                <l xml:id="d002l339" n="339">Sicut erant varie affecti, laudantibus astrum</l>
                <l xml:id="d002l340" n="340">Sicque multiplici lux est cum murmure clausa.</l>
                <l xml:id="d002l341" n="341">Praesidis casus novitas pervenit ad aures:</l>
                <l xml:id="d002l342" n="342">Fulminat, et colubro similis cum verbere tardus</l>
                <l xml:id="d002l343" n="343">Ardet, et impatiens irae se sauciat ipsum,</l>
                <l xml:id="d002l344" n="344">Dentibus in caudam, in lumbos, in pectora versis.</l>
                <l xml:id="d002l345" n="345">Se ferit, ut mulier dulci viduata marito,</l>
                <l xml:id="d002l346" n="346">Cum laniat crines, atque unguibus ora cruentat.</l>
                <l xml:id="d002l347" n="347">Altera lux oritur, vulgusque negocia rursum</l>
                <l xml:id="d002l348" n="348">In sua multiplici conversum murmurat ore.</l>
                <l xml:id="d002l349" n="349">Ipse satellitibus cinctus iubet, ante tribunal</l>
                <l xml:id="d002l350" n="350">Adventare suo septem cum semine matres,</l>
                <l xml:id="d002l351" n="351">Ad quas conversi fari sic incipit ore.</l>
                <l xml:id="d002l352" n="352">Quae vobis levitas sic inconsulta procaxque,</l>
                <l xml:id="d002l353" n="353">Sacrilegae incestaeque nurus meretricia doctae.</l>
                <l xml:id="d002l354" n="354">Armatae mille insidiis, et mille venenis,</l>
                <l xml:id="d002l355" n="355">Ut tanta cum fraude Deos tuleris ab ara,</l>
                <l xml:id="d002l356" n="356">Ut referunt. Et praecipites dederitis in undam?</l>
                <l xml:id="d002l357" n="357">An docuit vester vos haec mendacia Christus?</l>
                <l xml:id="d002l358" n="358">Hae sunt quas rudibus turbis infunditis artes?</l>
                <l xml:id="d002l359" n="359">Haec documenta datis? Numquam hoc impune feretis.</l>
                <l xml:id="d002l360" n="360">Taliter admorso deferbuit indice princeps.</l>
                <l xml:id="d002l361" n="361">Illae autem, non est, aiunt opprobria tempus</l>
                <l xml:id="d002l362" n="362">Tanta refellendis caussam tetigisse Deorum.</l>
                <l xml:id="d002l363" n="363">Sit satis: hinc pugnae istius processit origo?</l>
                <l xml:id="d002l364" n="364">Quae levitas maior, quae prodigiosior usquam</l>
                <l xml:id="d002l365" n="365">Simplicitas fuerit, quam saxa carentia sensu</l>
                <l xml:id="d002l366" n="366">Affirmare Deos, et credere numen inesse</l>
                <l xml:id="d002l367" n="367">Aeri, Auro, ligno, argento? Natura repugnat.</l>
                <l xml:id="d002l368" n="368">Lex divina vetat. Pluto, Manesque profundi.</l>
                <l xml:id="d002l369" n="369">Haec sacra, hos ritus, haec vestra altaria rident.</l>
                <l xml:id="d002l370" n="370">Propterea in stagnum lapides iactavimus illos,</l>
                <l xml:id="d002l371" n="371">Quod sint, res non digna coli. Deus omnia longe</l>
                <l xml:id="d002l372" n="372">Ante videt, quam sint. Si res divina fuissent</l>
                <l xml:id="d002l373" n="373">Hi lapides, poterant nostras agnoscere mentes,</l>
                <l xml:id="d002l374" n="374">Et parvo e manibus nostris molimine labi.</l>
                <l xml:id="d002l375" n="375">Vix princeps hucusque tulit, iubet arma parari:</l>
                <l xml:id="d002l376" n="376">Protinus, et magno lituos praeludere bello.</l>
                <l xml:id="d002l377" n="377">In fora comportant famuli instrumenta dolorum</l>
                <l xml:id="d002l378" n="378">Omnia: pecten adest: adsunt unguesque facesque.</l>
                <l xml:id="d002l379" n="379">Bullit in ingenti livens sartagine plumbum,</l>
                <l xml:id="d002l380" n="380">Et coacervatis strident incendia lignis.</l>
                <l xml:id="d002l381" n="381">Repperit impietas trucis ingeniosa Tyranni</l>
                <l xml:id="d002l382" n="382">Ad flectenda novas artes muliebria corda.</l>
                <l xml:id="d002l383" n="383">Hinc locat ex olli septem velamina bysso,</l>
                <l xml:id="d002l384" n="384">Cyclades appellant, totidem thoraces ahenos</l>
                <l xml:id="d002l385" n="385">In mediis illinc flammis ardore coruscos.</l>
                <l xml:id="d002l386" n="386">Stabant in medio matres, ad quas ita fatus</l>
                <l xml:id="d002l387" n="387">Sublimi residens in maiestate tyrannus.</l>
                <l xml:id="d002l388" n="388">Eligite ex istis utrum magis utile: Divos</l>
                <l xml:id="d002l389" n="389">Significant Tunicae molles: arma ignea Christum.</l>
                <l xml:id="d002l390" n="390">Continuo saliens septem de matribus una,</l>
                <l xml:id="d002l391" n="391">Collectas vestes irritamenta malorum</l>
                <l xml:id="d002l392" n="392">Tollit, et annitens medios iaculatur in ignes.</l>
                <l xml:id="d002l393" n="393">Mirantur circumstantes pectore molli,</l>
                <l xml:id="d002l394" n="394">Natura imbelli ac timido tantum esse vigorem.</l>
                <l xml:id="d002l395" n="395">Tam grandes animos, tam fortia corda, Gigantes,</l>
                <l xml:id="d002l396" n="396">Quos memorant tentasse Deos detrudere coelo,</l>
                <l xml:id="d002l397" n="397">Non ausint tantum facinus. Tirynthius ipse</l>
                <l xml:id="d002l398" n="398">Monstrorum domitor posito expallesceret ausu.</l>
                <l xml:id="d002l399" n="399">Has vires tu Christe dabas, tu roboris auctor</l>
                <l xml:id="d002l400" n="400">Huius eras. Calcat Romanos foemina fasces:</l>
                <l xml:id="d002l401" n="401">Nec timet imperium, sub quo se maximus orbis</l>
                <l xml:id="d002l402" n="402">Curvat, et antiquis audet se opponere Divis:</l>
                <l xml:id="d002l403" n="403">Quos ipsi, qui totum orbem moderantur, adorant.</l>
                <l xml:id="d002l404" n="404">Hec duo militiam mater ducebat in istam</l>
                <l xml:id="d002l405" n="405">Pignora, quae tulit una dies, uno aedita partu.</l>
                <l xml:id="d002l406" n="406">Hi gemitu casus lamentabantur acerbos</l>
                <l xml:id="d002l407" n="407">Matris, et apprensa materna veste fluebant</l>
                <l xml:id="d002l408" n="408">In lacrymas demissi oculos, frontemque decoram</l>
                <l xml:id="d002l409" n="409">Versum humeros: flebant ipse miserabile turbae</l>
                <l xml:id="d002l410" n="410">Innocuae fatum aetatis. Commota Tyranni</l>
                <l xml:id="d002l411" n="411">Pectora paulisper, fletumque effundere visus.</l>
                <l xml:id="d002l412" n="412">Tolli igitur pueros, ducique in carceris umbram,</l>
                <l xml:id="d002l413" n="413">Sanctus ubi nuda senior tellure iacebat,</l>
                <l xml:id="d002l414" n="414">Praecipit, et ferri ex oculis quae flectere plebem,</l>
                <l xml:id="d002l415" n="415">Atque pios mollire animos spectacula possent.</l>
                <l xml:id="d002l416" n="416">Illi, ubi se videre capi, clamore relictam,</l>
                <l xml:id="d002l417" n="417">Heu, misero matrem appellant: o incendia dicunt</l>
                <l xml:id="d002l418" n="418">Dulcia, si cum matre pati licuisse in illis</l>
                <l xml:id="d002l419" n="419">Ignibus: et mater, mater fora tota sonabant.</l>
                <l xml:id="d002l420" n="420">Mater ad has voces plus quam ad tormenta dolentem</l>
                <l xml:id="d002l421" n="421">Intendens animum dabat haec responsa latente</l>
                <l xml:id="d002l422" n="422">In lacrymis visu. Nati, nati, ite: videbo</l>
                <l xml:id="d002l423" n="423">Vos iterum paucis post o mea cara diebus</l>
                <l xml:id="d002l424" n="424">Viscera vos iterum: nati ne flete parentum.</l>
                <l xml:id="d002l425" n="425">Mutua sic pietas accendebatur, et ista</l>
                <l xml:id="d002l426" n="426">Anxietas poenis animos laniabat acerbis.</l>
                <l xml:id="d002l427" n="427">Fortior in pugnam praeses redit, atque dolorum</l>
                <l xml:id="d002l428" n="428">Mille parat species: matres suspendite clamat:</l>
                <l xml:id="d002l429" n="429">Pubetenus nudate: cutem proscindite ferro.</l>
                <l xml:id="d002l430" n="430">Crudeles ad opus properant crudele ministri</l>
                <l xml:id="d002l431" n="431">Sauromatum de gente sati, sub montibus orti</l>
                <l xml:id="d002l432" n="432">Rhipaeis, ubi fert homines Cynosura malignos.</l>
                <l xml:id="d002l433" n="433">Non pietas, non ula sapit clementia, ahenos</l>
                <l xml:id="d002l434" n="434">Expediunt dentes, et aram candentia longis</l>
                <l xml:id="d002l435" n="435">Viscera pectinibus: penetrat dolor intima matrum</l>
                <l xml:id="d002l436" n="436">Corda: nec humani possunt subsistere sensus.</l>
                <l xml:id="d002l437" n="437">Solvuntur violati artus, pro sanguine fundunt</l>
                <l xml:id="d002l438" n="438">Lac niveum, et fluxu tellus inscribitur albo.</l>
                <l xml:id="d002l439" n="439">Cum gravis artaret miserans, et vincere robur</l>
                <l xml:id="d002l440" n="440">Inciperet muliebre labor: de nubibus ora</l>
                <l xml:id="d002l441" n="441">Quae videre nurus, et non videre profani,</l>
                <l xml:id="d002l442" n="442">Nuntius educens voces prorupit in istas.</l>
                <l xml:id="d002l443" n="443">O sacrae sanctaeque animae magno atque potenti</l>
                <l xml:id="d002l444" n="444">Decertastis adhuc animo: quae pauca supersunt,</l>
                <l xml:id="d002l445" n="445">Conatu tolerare pari: victoria vestris</l>
                <l xml:id="d002l446" n="446">In manibus: vobis totus venit obvius aether,</l>
                <l xml:id="d002l447" n="447">Dulce sonans, et dona ferens. Gaudete: propinquat</l>
                <l xml:id="d002l448" n="448">Lux aeterna, venit merces sperata laborum,</l>
                <l xml:id="d002l449" n="449">Quae vestra spe maior erit. Quot in urbe fuerunt</l>
                <l xml:id="d002l450" n="450">A priorum hominum nascenti aetate dolores,</l>
                <l xml:id="d002l451" n="451">Tempus ad hoc unam in campis caelestibus horam,</l>
                <l xml:id="d002l452" n="452">Si paribus merces par danda laboribus esset,</l>
                <l xml:id="d002l453" n="453">Non emerent. Maiora fide sunt omnia apud nos:</l>
                <l xml:id="d002l454" n="454">Sed larga dat dona manu regnator Olympi.</l>
                <l xml:id="d002l455" n="455">Unus adhuc vobis labor est adeundus. In ignem</l>
                <l xml:id="d002l456" n="456">Ibitis: ast ego vos semper comitabor, et omnem</l>
                <l xml:id="d002l457" n="457">Vim cohibens flammas in frigida balnea vertam.</l>
                <l xml:id="d002l458" n="458">Dixerat, et subito princeps ad opima vocatus</l>
                <l xml:id="d002l459" n="459">Prandia discessu clausit tormenta citato:</l>
                <l xml:id="d002l460" n="460">Post epulas subito redit in certamina rursum.</l>
                <l xml:id="d002l461" n="461">Ante suas ubi magna fores erat rea, mandat</l>
                <l xml:id="d002l462" n="462">Constitui effossa tellure caminum,</l>
                <l xml:id="d002l463" n="463">Magnaque conflari structis incendia truncis.</l>
                <l xml:id="d002l464" n="464">Duravit labor in noctem, nox tota labori</l>
                <l xml:id="d002l465" n="465">Adiicitur, pyra consurgit, iam luce reversa</l>
                <l xml:id="d002l466" n="466">Subiiciunt ignes, et ductis follibus acres</l>
                <l xml:id="d002l467" n="467">Eliciunt flammas, abeuntque incendia in altum</l>
                <l xml:id="d002l468" n="468">Aera, et ex lignis fugiens ardentibus aura</l>
                <l xml:id="d002l469" n="469">Stridula scintillas spargit per inane volantes.</l>
                <l xml:id="d002l470" n="470">Huc populo spectante nurus intrare coactae</l>
                <l xml:id="d002l471" n="471">Se cruce signantes ineunt, qua maximus ardor</l>
                <l xml:id="d002l472" n="472">Fluctuat, et qua flamma rubens gravioribus undis</l>
                <l xml:id="d002l473" n="473">Aestuat: ac tanti ardoris se in vortice mergunt.</l>
                <l xml:id="d002l474" n="474">Confestim vero sicut praedixerat ignes</l>
                <l xml:id="d002l475" n="475">Nuntius expertae innocuos, letantur, et ardent</l>
                <l xml:id="d002l476" n="476">Laetitia, vocemque levant in carmina, et hymnos,</l>
                <l xml:id="d002l477" n="477">Et Christum matremque canunt, errantque per antrum</l>
                <l xml:id="d002l478" n="478">Ignivomum, tamquam agni alacres per rosida rura.</l>
                <l xml:id="d002l479" n="479">Absterret res mira omnes, ipsumque Tyrannum,</l>
                <l xml:id="d002l480" n="480">Et vellet saevisse minus, victumque fatetur</l>
                <l xml:id="d002l481" n="481">Se tacitus. Quid agat nescit: videt omnia contra</l>
                <l xml:id="d002l482" n="482">Seque, Deosque suos evadere. Protinus ergo</l>
                <l xml:id="d002l483" n="483">Imperat educi flammae de gurgite matres:</l>
                <l xml:id="d002l484" n="484">Eductas videt illaesas: mirantur in unum</l>
                <l xml:id="d002l485" n="485">Turba globum coit: intentis miracula cernunt</l>
                <l xml:id="d002l486" n="486">Luminibus, nec corda queunt saturare tuendo.</l>
                <l xml:id="d002l487" n="487">Ipse autem magicam factum convertit in artem</l>
                <l xml:id="d002l488" n="488">Praeses, et o clamat, quantum incantamina possint</l>
                <l xml:id="d002l489" n="489">Thessala Medeae quid verba venefica faxint</l>
                <l xml:id="d002l490" n="490">Cernite: et haec iactans animo subridet amaro.</l>
                <l xml:id="d002l491" n="491">Sic turbae fecisse satis sese aestimat amens:</l>
                <l xml:id="d002l492" n="492">Verum aliter vulgi adstantis pars maxima sentit,</l>
                <l xml:id="d002l493" n="493">Et Christum conversa canit, Veneremque, Iovemque</l>
                <l xml:id="d002l494" n="494">Execrantur: aquas poscunt, ad flumina tendunt.</l>
                <l xml:id="d002l495" n="495">Hic erat occultus Christi de gente sacerdos</l>
                <l xml:id="d002l496" n="496">Leucosyrus (Grai sic appellare solebant</l>
                <l xml:id="d002l497" n="497">Cappadoces) dudum Carmelo a monte profectus,</l>
                <l xml:id="d002l498" n="498">Vertice Carpathiis alto qui prominet undis.</l>
                <l xml:id="d002l499" n="499">Australes alius magis it Carmelus in oras,</l>
                <l xml:id="d002l500" n="500">Quem fertur coluisse Nabal: quo tempore Saulis</l>
                <l xml:id="d002l501" n="501">Insidias fugiens David in deserta recessit.</l>
                <l xml:id="d002l502" n="502">Iste autem Carmelus erat, quem maximus olim</l>
                <l xml:id="d002l503" n="503">Incoluit Vates, curru sublatus in auras</l>
                <l xml:id="d002l504" n="504">Igneo, te ex alto flammam qui taxit Olympo.</l>
                <l xml:id="d002l505" n="505">Heic solitus turbis latices infundere sacros</l>
                <l xml:id="d002l506" n="506">Perdius et pernox vitreas habitabat ad undas.</l>
                <l xml:id="d002l507" n="507">Praeses ut advertit tantos in plebe tumultus,</l>
                <l xml:id="d002l508" n="508">Ne foret incompos voti, lictore vocato</l>
                <l xml:id="d002l509" n="509">Iudicium capitale tulit, Matresque securi</l>
                <l xml:id="d002l510" n="510">Truncat, et exutae post tot certamina tandem</l>
                <l xml:id="d002l511" n="511">Corpore felices animae fugere volantes</l>
                <l xml:id="d002l512" n="512">Ad Superos: ubi nunc mundo meliore fruuntur.</l>
                <l xml:id="d002l513" n="513">Corpora dum totam facit intempesta per urbem</l>
                <l xml:id="d002l514" n="514">Nox requiem, sacri ad tumulos rapuere ministri</l>
                <l xml:id="d002l515" n="515">Bella Sebastaeus posthac ingentia pastor</l>
                <l xml:id="d002l516" n="516">Est passurus. Eunt irato a principe missi</l>
                <l xml:id="d002l517" n="517">Sauromatae gens cruda, oculis imitata lacertos,</l>
                <l xml:id="d002l518" n="518">Ore quaterdecimam pleno iam sidere Lunam,</l>
                <l xml:id="d002l519" n="519">Atque senem damnante foro tot sanguinolenta</l>
                <l xml:id="d002l520" n="520">Funera, tot caedes, et tot spectacula visu</l>
                <l xml:id="d002l521" n="521">Tristia, tam multo spumantem sanguine terram,</l>
                <l xml:id="d002l522" n="522">Aere catenatum longo ad praetoria ducunt.</l>
                <l xml:id="d002l523" n="523">Miratur princeps hominem sine vulnere vultu</l>
                <l xml:id="d002l524" n="524">Conspicuum claro, et barbam squalore carentem</l>
                <l xml:id="d002l525" n="525">Ac si lotus aquis, et olenti adspersus amomo</l>
                <l xml:id="d002l526" n="526">Esset apud thermas. Haec illi nuntius ora</l>
                <l xml:id="d002l527" n="527">Fecerat, arte volens ista torquere Tyrannum,</l>
                <l xml:id="d002l528" n="528">Qui sic fatur. Ades bone vir? Quid denique captas</l>
                <l xml:id="d002l529" n="529">Consilii? Si vis pacem, concedimus ultro:</l>
                <l xml:id="d002l530" n="530">Si vis bella, suus tibi respondere parati,</l>
                <l xml:id="d002l531" n="531">Fare, nec in longum differre responsa, quid optes.</l>
                <l xml:id="d002l532" n="532">Pastor ad haec. Quid opus multis? Immobile durat</l>
                <l xml:id="d002l533" n="533">Propositum: non sum suasu mutabilis ullo:</l>
                <l xml:id="d002l534" n="534">Mon si mille mihi veniant in colla secures:</l>
                <l xml:id="d002l535" n="535">Non si mille pati facias incendia: non si</l>
                <l xml:id="d002l536" n="536">Mille sub aequoreis habitarem fluctibus annos.</l>
                <l xml:id="d002l537" n="537">Prosequere, et, quo te tua fert sententia, perge.</l>
                <l xml:id="d002l538" n="538">Praeses ad haec. Ibis Blasi cum piscibus: ibis</l>
                <l xml:id="d002l539" n="539">Subter aquas: vicina ibis in stagna natatum.</l>
                <l xml:id="d002l540" n="540">Ne te peniteat sero, tibi consule. Pastor</l>
                <l xml:id="d002l541" n="541">Sat mihi consului: tu qui in maiore periclo</l>
                <l xml:id="d002l542" n="542">Versaris, magis atque magis tibi consule, dixit.</l>
                <l xml:id="d002l543" n="543">Praeses ad adstantes, quam sint responsa videtis</l>
                <l xml:id="d002l544" n="544">Impia, quo pacto illudat nobisque Deisque,</l>
                <l xml:id="d002l545" n="545">Indignatus ait. Stabant tum flumina crudo</l>
                <l xml:id="d002l546" n="546">Incrustata gelu: nec habebant aequora fluctus</l>
                <l xml:id="d002l547" n="547">Pontica: Maeotis tergum glaciale ferebat:</l>
                <l xml:id="d002l548" n="548">Frigidus Arctophylax ita Caspia presserat arva,</l>
                <l xml:id="d002l549" n="549">Ut concreta gelu transirent aequora onustis</l>
                <l xml:id="d002l550" n="550">Plaustra toris: nive Taurus erat, nive candidus Aemus:</l>
                <l xml:id="d002l551" n="551">Ast urbana lacus stagnans ad moenia lymphis</l>
                <l xml:id="d002l552" n="552">Mobilibus nondum frigentem senserat Ursam.</l>
                <l xml:id="d002l553" n="553">Hoc ut mirificis locus esset idoneus actis</l>
                <l xml:id="d002l554" n="554">Fecerat omnipotens, liquidaeque pepercerat undae.</l>
                <l xml:id="d002l555" n="555">Convocat armatam princeps in tecta cohortem,</l>
                <l xml:id="d002l556" n="556">Et iubet ad stagnum duci, mergique sub alto</l>
                <l xml:id="d002l557" n="557">Gurgite pastorem, suffocatumque relinqui,</l>
                <l xml:id="d002l558" n="558">Ut natet, et Christi videant opprobria turbae</l>
                <l xml:id="d002l559" n="559">Coguntur, stipantque hominem, missoque per urbem</l>
                <l xml:id="d002l560" n="560">Hoc rumore fluunt omnes puerique senesque,</l>
                <l xml:id="d002l561" n="561">Grandaevae cum prole nurus, stagnumque coronant.</l>
                <l xml:id="d002l562" n="562">Accinctus gladiis loricatusque satelles</l>
                <l xml:id="d002l563" n="563">Fert pharetras, arcusque humeris, hastilia dextris:</l>
                <l xml:id="d002l564" n="564">Ad fatale vadum properat. Iam limina portae</l>
                <l xml:id="d002l565" n="565">Praeterit urbanae, stagnumque apparet, et ingens</l>
                <l xml:id="d002l566" n="566">Pro ripis inhians haec spectacula vulgus.</l>
                <l xml:id="d002l567" n="567">Tum senior praestanti animo, vultuque sereno</l>
                <l xml:id="d002l568" n="568">Ut stagnum intuitus: dextram levat, atque potenti</l>
                <l xml:id="d002l569" n="569">Lustrat aquam signo, Stygias quod dissipat umbras.</l>
                <l xml:id="d002l570" n="570">Horruit haec ad signa latex, et marmoris instar</l>
                <l xml:id="d002l571" n="571">Duruit. Ingressus plantis fidentibus omnem</l>
                <l xml:id="d002l572" n="572">Permeat, et tipulae similis superambulat undam.</l>
                <l xml:id="d002l573" n="573">Hac illacque means magno clamore tonabat:</l>
                <l xml:id="d002l574" n="574">Cernitis o cives quam magna potentia nostrae</l>
                <l xml:id="d002l575" n="575">Sit fidei, quando flammae, quando aequora Christi</l>
                <l xml:id="d002l576" n="576">Imperio parent, Ignes ardente camino</l>
                <l xml:id="d002l577" n="577">Non sensere nurus: me fert, ut cernitis, unda.</l>
                <l xml:id="d002l578" n="578">Non ea vis vestris, nec tanta industria Divis.</l>
                <l xml:id="d002l579" n="579">Quod si falsa loquor, veniant quicumque Deorum</l>
                <l xml:id="d002l580" n="580">Auxilio fidunt, mecumque per humida reptent</l>
                <l xml:id="d002l581" n="581">Aequora. Quid vestri possint ostendite Divi.</l>
                <l xml:id="d002l582" n="582">Audito hoc clamore procul de litore curvo</l>
                <l xml:id="d002l583" n="583">Prosiliere viri decies super aequora septem</l>
                <l xml:id="d002l584" n="584">Fidentes Stygiis et Saturnalibus umbris:</l>
                <l xml:id="d002l585" n="585">Sed spes vana fuit: mox ut tetigere lacunam,</l>
                <l xml:id="d002l586" n="586">Cum sonitu, veluti totidem praegrandia saxa,</l>
                <l xml:id="d002l587" n="587">Disrupere solum, raptosque absorbuit unda</l>
                <l xml:id="d002l588" n="588">Fluctibus in gyrum, longeque fugatis.</l>
                <l xml:id="d002l589" n="589">Utque fides populi magis adstrueretur eosdem,</l>
                <l xml:id="d002l590" n="590">In quibus absorpta est plebes incredula, pastor</l>
                <l xml:id="d002l591" n="591">Conculcat peragratque locos, campumque liquentem</l>
                <l xml:id="d002l592" n="592">Pro arbitrio ligat et solvit. Miracula multi</l>
                <l xml:id="d002l593" n="593">Tanti voluntates, quid nos contaminat ultra</l>
                <l xml:id="d002l594" n="594">Vana superstitio? Quid tempora perdimus? Aiunt.</l>
                <l xml:id="d002l595" n="595">Quid dubitamus adhuc credendo accedere Christo?</l>
                <l xml:id="d002l596" n="596">Talia turbas serpebant murmura, quando</l>
                <l xml:id="d002l597" n="597">Nuntius aeternae monuit iam proxima vitae</l>
                <l xml:id="d002l598" n="598">Tempora. Digrediens ergo stipante caterva</l>
                <l xml:id="d002l599" n="599">Blasius intrepido redit ad praetoria vultu.</l>
                <l xml:id="d002l600" n="600">Fama praeit, rumorque volans ad principis aures</l>
                <l xml:id="d002l601" n="601">Ingreditur, totumque refert ex ordine casum.</l>
                <l xml:id="d002l602" n="602">Erubuit victus princeps, puduitque videri:</l>
                <l xml:id="d002l603" n="603">Sed latuit, rebus tandem infeliciter actis</l>
                <l xml:id="d002l604" n="604">Instituit longo iam fidem imponere bello.</l>
                <l xml:id="d002l605" n="605">Cum pueris igitur, qui soli carceris umbris</l>
                <l xml:id="d002l606" n="606">Servabantur adhuc flentes, iubet ense feriri</l>
                <l xml:id="d002l607" n="607">Colla senis, corpusque feris, avibusque relinqui.</l>
                <l xml:id="d002l608" n="608">Mensis agebatur, faciunt cui februa nomen,</l>
                <l xml:id="d002l609" n="609">Tertia nox, et iam Venus adscendebat ab ortu,</l>
                <l xml:id="d002l610" n="610">Cassiopeque comes, cum limina carceris intrat</l>
                <l xml:id="d002l611" n="611">Funestus nocturna ferens funalia lictor,</l>
                <l xml:id="d002l612" n="612">Atque catenarum nodis puerosque senemque</l>
                <l xml:id="d002l613" n="613">Implicitos celeri trahit, ad pomeria gressu.</l>
                <l xml:id="d002l614" n="614">Tum senior pueros, cum matris nomina nondum</l>
                <l xml:id="d002l615" n="615">Obliti veterem inciperent renovare querelam,</l>
                <l xml:id="d002l616" n="616">Sic hortatur iens. Pueri ne flete parentum:</l>
                <l xml:id="d002l617" n="617">Imus ad amissam: post parva videbitis illam</l>
                <l xml:id="d002l618" n="618">Intervalla: hodie mensa coenabimus una.</l>
                <l xml:id="d002l619" n="619">Mittite singultus, ego vos comitabor, et ipsi</l>
                <l xml:id="d002l620" n="620">Mecum eritis, donec thalamos veniamus in illos.</l>
                <l xml:id="d002l621" n="621">Ventum erat ad loca supplicio decreta supremo:</l>
                <l xml:id="d002l622" n="622">Cum submissus humi, palmas ad clara tetendit</l>
                <l xml:id="d002l623" n="623">Sidera, et hanc orans effudit pectore vocem.</l>
                <l xml:id="d002l624" n="624">Sancte pater, qui nos saeclo dignaris ab isto</l>
                <l xml:id="d002l625" n="625">Mortali, obsceno, infesto, tenebrisque sepulto</l>
                <l xml:id="d002l626" n="626">Tollere in aeternam requiem lumenque beatum,</l>
                <l xml:id="d002l627" n="627">Te veneror, tua mente sequor confulta fideli,</l>
                <l xml:id="d002l628" n="628">Et grates habeo immensas, quod idonea visus</l>
                <l xml:id="d002l629" n="629">Hostia sim, dignusque tuo pro nomine obire.</l>
                <l xml:id="d002l630" n="630">Unum oro, quando est uni haec tibi tanta potestas,</l>
                <l xml:id="d002l631" n="631">Ut quicumque meas supplex orabit ad aras,</l>
                <l xml:id="d002l632" n="632">Auxilium iugulo, et membris languentibus umquam</l>
                <l xml:id="d002l633" n="633">Inveniat quam quaeret opem. Responsa satelles</l>
                <l xml:id="d002l634" n="634">Audiit haec, vulgoque palam post funera fecit.</l>
                <l xml:id="d002l635" n="635">Subscriptum est: ascende, veni: te exspectat Olympus.</l>
                <l xml:id="d002l636" n="636">Mox exsecta trium cervix, et sanguine tellus</l>
                <l xml:id="d002l637" n="637">Intepuit sacro. Vix dum subtraxerat ensem</l>
                <l xml:id="d002l638" n="638">Lictor, ab excelsa mundi vertigine fulgor</l>
                <l xml:id="d002l639" n="639">Erupit subito, radiisque micantibus ardor</l>
                <l xml:id="d002l640" n="640">Obtundens oculorum acies noctem expulit atram.</l>
                <l xml:id="d002l641" n="641">Territus insolitis miles splendoribus arma</l>
                <l xml:id="d002l642" n="642">Proiicit, et rapido fugit ad praetoria cursu.</l>
                <l xml:id="d002l643" n="643">Quippe triumphalem tanto cum lumine pompam</l>
                <l xml:id="d002l644" n="644">Christus agens tali funus celebravit honore.</l>
                <l xml:id="d002l645" n="645">Tum Superum chorus acceptas gratanter et ore</l>
                <l xml:id="d002l646" n="646">Laeto animas locat in primo ducis agmine, et aura</l>
                <l xml:id="d002l647" n="647">Conditus alterno repetivit sidera cantu.</l>
                <l xml:id="d002l648" n="648">Ast ubi perventum est ad coeli immobilis alta</l>
                <l xml:id="d002l649" n="649">Limina, Christus eas sancta ad collegia patrum</l>
                <l xml:id="d002l650" n="650">Adiunxit, veterem pergens supplere ruinam.</l>
                <l xml:id="d002l651" n="651">Sub lucem vero sacri translati ministri</l>
                <l xml:id="d002l652" n="652">Corpora secreto flentes clausere sepulcro.</l>
                <l xml:id="d002l653" n="653">Sancte pater Blasi, pueri sine crimine sancti,</l>
                <l xml:id="d002l654" n="654">Vosque nurus quae tam magnis haec bella tulistis</l>
                <l xml:id="d002l655" n="655">Cordibus; adsitis nobis mortalibus, ista</l>
                <l xml:id="d002l656" n="656">Corporea Styge submersis: avertite morbos:</l>
                <l xml:id="d002l657" n="657">Impetratae dies terris sine Marte quietos:</l>
                <l xml:id="d002l658" n="658">Et miserae sanctum vitae concedite finem.</l>
            </div1>
        </body>
    </text>
</TEI>
