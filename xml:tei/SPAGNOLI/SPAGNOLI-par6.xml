<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-par6">
                    <title>Parthenice sexta sive Diva Apollonia</title>
                    <title type="short">Parthenice sexta sive Diva Apollonia</title>
                    <abbr>Parth. VI</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="4321">4321</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>11.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Nicola Ruzzenenti</bibl>
                </head>
                <p xml:id="d001l1" n="0|1">Baptistae Mantuani carmelitae theologi | sextae parthenices Divae Apolloniae, agon.</p>
                <lb/>
                <l xml:id="d001l2" n="1">Tu quoque Coelestes imitans Apolonia nymphas</l>
                <l xml:id="d001l3" n="2">Includi Heroo non indignabere cantu.</l>
                <l xml:id="d001l4" n="3">Et quanquam nostro maior tua gloria plectro</l>
                <l xml:id="d001l5" n="4">Missa sit in terras omnes et in omnia longe</l>
                <l xml:id="d001l6" n="5">Aequora, stellatos etiam vulgata per axes,</l>
                <l xml:id="d001l7" n="6">Non vanus tamen iste labor, nec enim tibi famam</l>
                <l xml:id="d001l8" n="7">Cogitat, est aliud quod nos in carmina traxit.</l>
                <l xml:id="d001l9" n="8">Nam tua maiestas nobis mortalibus ingens</l>
                <l xml:id="d001l10" n="9">Praesidium, celebri veneranda in saecula cultu,</l>
                <l xml:id="d001l11" n="10">Obsequium sibi nostri operis, sibi vendicat oris.</l>
                <l xml:id="d001l12" n="11">Virtuti debetur honor, licet inclyta et expers</l>
                <l xml:id="d001l13" n="12">Noctis et umbrarum per totum effulgeat orbem.</l>
                <l xml:id="d001l14" n="13">Ante Deum lychni in amplis, funalia ad aras,</l>
                <l xml:id="d001l15" n="14">Non ut clara dies fiat lucentior, ardent:</l>
                <l xml:id="d001l16" n="15">Verum ut coelituum patriam splendore nitentem</l>
                <l xml:id="d001l17" n="16">Aethereo, et semper versari in lumine divos</l>
                <l xml:id="d001l18" n="17">Significent, ubi nulla diem contaminat umbra.</l>
                <l xml:id="d001l19" n="18">Diva, vides animum sublimen, et grandia corda,</l>
                <l xml:id="d001l20" n="19">Ingenium vero tenebrosum, exangue, sepultum</l>
                <l xml:id="d001l21" n="20">Segnicie, et lentum vitio torporis et oci.</l>
                <l xml:id="d001l22" n="21">Ergo ades, et caligantem sacro affice sensum</l>
                <l xml:id="d001l23" n="22">Lumine, quod divorum oculis clarescere nunquam</l>
                <l xml:id="d001l24" n="23">Cessat, et aeterni retegit penetralia mundi.</l>
                <l xml:id="d001l25" n="24">Roma potens rerum variis, et adultera coniunx</l>
                <l xml:id="d001l26" n="25">Dum natura recens crescentes adiuvat annos,</l>
                <l xml:id="d001l27" n="26">Principibus nupsit, quorum sine numine et omni</l>
                <l xml:id="d001l28" n="27">Pars maior pietate fuit. Rarissima virtus</l>
                <l xml:id="d001l29" n="28">Semper, ut hybernis Hysperionis aura diebus,</l>
                <l xml:id="d001l30" n="29">Cum niger invaluit Boreas, cum nubila regnant.</l>
                <l xml:id="d001l31" n="30">Hi simul ac sceptrum aggressi regnoque potiti,</l>
                <l xml:id="d001l32" n="31">Exibant de sede Erebi teterrima monstra,</l>
                <l xml:id="d001l33" n="32">Tisiphone, furiaeque aliae multo angue comantes</l>
                <l xml:id="d001l34" n="33">Afflantesque suis illos nidoribus intra</l>
                <l xml:id="d001l35" n="34">Intima tartareum spirabant corda furorem.</l>
                <l xml:id="d001l36" n="35">Quippe quibus dominabantur Plutonides umbrae.</l>
                <l xml:id="d001l37" n="36">Sic male persuasi coelos attollere contra</l>
                <l xml:id="d001l38" n="37">Non poterant vultus, et nil perpendere sanctum.</l>
                <l xml:id="d001l39" n="38">Sed versi in terras oculos, et more ferarum</l>
                <l xml:id="d001l40" n="39">Praecipites quorsum legem indignata libido</l>
                <l xml:id="d001l41" n="40">Ostendisse iter (tam nil pensi atque pudoris</l>
                <l xml:id="d001l42" n="41">Menti inerat) superis scelus admirantibus ibant.</l>
                <l xml:id="d001l43" n="42">Quum primum in terris pietatem exurgere, et ortam</l>
                <l xml:id="d001l44" n="43">Cognovere Dei sobolem, ne perderet orcus</l>
                <l xml:id="d001l45" n="44">Imperium usurpatum annis tot milibus, arma</l>
                <l xml:id="d001l46" n="45">Arma exclamarunt, Christique imbelli regna</l>
                <l xml:id="d001l47" n="46">Perdere conatum nil detestabile et atrox</l>
                <l xml:id="d001l48" n="47">Praetermisit inops lucis genus. Ecce superbus</l>
                <l xml:id="d001l49" n="48">Aeneadum de gente Nero. Viden ora cruenta?</l>
                <l xml:id="d001l50" n="49">Atque odium truculentae animae per lumina rumpens?</l>
                <l xml:id="d001l51" n="50">Primus hic addictam coelo disperdere gentem</l>
                <l xml:id="d001l52" n="51">Ausus, et infausto divos invadere bello.</l>
                <l xml:id="d001l53" n="52">Obiectare feris homines, accendere viva.</l>
                <l xml:id="d001l54" n="53">Corpora consuevit, nocturni ad luminis usum.</l>
                <l xml:id="d001l55" n="54">At postquam in sanctos longas exercuit iras,</l>
                <l xml:id="d001l56" n="55">Ipse sua sibi fata manu consciscere adortus</l>
                <l xml:id="d001l57" n="56">Transtulit afflictae moerorem in gaudia Romae.</l>
                <l xml:id="d001l58" n="57">Altera, contemptor divum, dominumque Deumque</l>
                <l xml:id="d001l59" n="58">Imprudenter agens, crudelia protulit arma,</l>
                <l xml:id="d001l60" n="59">Germanus, Tite sancte, tuus neque te neque patrem</l>
                <l xml:id="d001l61" n="60">Iustitia referens, ideo lacer atque cruentus</l>
                <l xml:id="d001l62" n="61">Caede sua Stygias tandem raptatus ad umbras.</l>
                <l xml:id="d001l63" n="62">O stulta impietas, incauta audacia, praeceps</l>
                <l xml:id="d001l64" n="63">Iudicium, imprudens et vana superbia regum</l>
                <l xml:id="d001l65" n="64">Romanorum. Audet superos incessere et astra,</l>
                <l xml:id="d001l66" n="65">Cui grave muscarum est et formidabile rostrum.</l>
                <l xml:id="d001l67" n="66">Hic etenim si vera ferunt aestate volantes</l>
                <l xml:id="d001l68" n="67">Per thalamum muscas (manifesta insania) ferro</l>
                <l xml:id="d001l69" n="68">Zetus ut Harpyias, est insectatus et arcu.</l>
                <l xml:id="d001l70" n="69">Ite animae pessum, indignae quibus almus Apollo</l>
                <l xml:id="d001l71" n="70">Ostendat vitale iubar, quibus ignea mundi</l>
                <l xml:id="d001l72" n="71">Ornamenta ferant nocturnam sydera lucem.</l>
                <l xml:id="d001l73" n="72">Indignae, quas dicat opus moderator Olympi</l>
                <l xml:id="d001l74" n="73">Esse suum, dignae hospicio Phlegethontis et orci.</l>
                <l xml:id="d001l75" n="74">Tu quoque censeris (verum illa iniuria longe</l>
                <l xml:id="d001l76" n="75">Detestanda minus) Traiane in crimine tanto.</l>
                <l xml:id="d001l77" n="76">Iussisti cohiberi enses parcique piorum</l>
                <l xml:id="d001l78" n="77">Relliquiis, sanctae exhorrens tot funera gentis.</l>
                <l xml:id="d001l79" n="78">Sed maior Veri impietas et acerbior ira,</l>
                <l xml:id="d001l80" n="79">Atque immane magis facinus, tunc orta repente</l>
                <l xml:id="d001l81" n="80">Fulgura, Romanas cum Marcomanica castra</l>
                <l xml:id="d001l82" n="81">Cinxissent acies Veri extinxere furentem</l>
                <l xml:id="d001l83" n="82">Saevitiam, et flagrans odium minuere parumper,</l>
                <l xml:id="d001l84" n="83">Opportune alto radiantia fulmina coelo.</l>
                <l xml:id="d001l85" n="84">Sed furor insanus, rabiesque infrena Severi</l>
                <l xml:id="d001l86" n="85">Intumuit, velut excitum mare flantibus austris,</l>
                <l xml:id="d001l87" n="86">Cum fremitu horrifico spumans procul aestuat unda.</l>
                <l xml:id="d001l88" n="87">Et tua castrensi properans ad regna tumultu</l>
                <l xml:id="d001l89" n="88">Maxime, genus Gothicum, dira illa libido,</l>
                <l xml:id="d001l90" n="89">Virus olens canis inferni, grassata per omnes</l>
                <l xml:id="d001l91" n="90">Christigenas velut inter oves ieiunia luporum</l>
                <l xml:id="d001l92" n="91">Ingluvies. Post te paulum regnante Philippo</l>
                <l xml:id="d001l93" n="92">Relligio secura fuit, millesimus urbis</l>
                <l xml:id="d001l94" n="93">Annus erat renovata decem post saecula Romae.</l>
                <l xml:id="d001l95" n="94">Mox velut e latebris sinuosa volumina solvens,</l>
                <l xml:id="d001l96" n="95">Umbrosus coluber Decius, furiale venenum</l>
                <l xml:id="d001l97" n="96">Expuit in sanctos: ignes extinxit ad aras.</l>
                <l xml:id="d001l98" n="97">Templa cruentavit, tormenta immania passim</l>
                <l xml:id="d001l99" n="98">Protulit, et membratim homines in frusta secavit,</l>
                <l xml:id="d001l100" n="99">Durior Eurysthaeo, Busiride crudior ipso.</l>
                <l xml:id="d001l101" n="100">Quid memorem te Auguste senex, qui praeda fuisti</l>
                <l xml:id="d001l102" n="101">Bellica, Persarum regi, quia sanguine sacro</l>
                <l xml:id="d001l103" n="102">Foedasti fora, templa, vias, et numina contra</l>
                <l xml:id="d001l104" n="103">Nil veritus bellare, Deos simulacra putasti?</l>
                <l xml:id="d001l105" n="104">Sed nil proficiens tua caeca protervia tandem</l>
                <l xml:id="d001l106" n="105">(Nimirum et caderes tanto graviore ruina)</l>
                <l xml:id="d001l107" n="106">De splendore pari superis, de culmine celso</l>
                <l xml:id="d001l108" n="107">Imperii, tanta de maiestate redacta</l>
                <l xml:id="d001l109" n="108">Extemplo ad servile iugum, squallente senencta,</l>
                <l xml:id="d001l110" n="109">In pedore, situque iacens gravibusque catenis</l>
                <l xml:id="d001l111" n="110">Tabuit, ante obitum aeternas depulsa sub umbras.</l>
                <l xml:id="d001l112" n="111">Non laesura minus furor Aurelianicus arma</l>
                <l xml:id="d001l113" n="112">Protulit, indicto cum facta licentia bello</l>
                <l xml:id="d001l114" n="113">Praedandi plebem insontem, passimque necandi</l>
                <l xml:id="d001l115" n="114">Coelestes impune viros, et fantia nondum</l>
                <l xml:id="d001l116" n="115">Ora trucidandi, atque Deum ludibrio habendi.</l>
                <l xml:id="d001l117" n="116">Ecce alius mihi sese offert tuus ille cruentus</l>
                <l xml:id="d001l118" n="117">Maximiane comes, cui postquam polluit orbem</l>
                <l xml:id="d001l119" n="118">Caedibus innumeris, Romani purpura regni</l>
                <l xml:id="d001l120" n="119">Visa gravis, riguos ideo secessit ad hortos</l>
                <l xml:id="d001l121" n="120">Littore in Adriaco, rapidos ubi temperat aestus</l>
                <l xml:id="d001l122" n="121">Aura frequens, gelidos ubi mitigat unda decembres,</l>
                <l xml:id="d001l123" n="122">Unda maris tepidi non consentanea Brumae.</l>
                <l xml:id="d001l124" n="123">Sed veluti decimus, quotiens irascitur aequor,</l>
                <l xml:id="d001l125" n="124">Irruit in nautas maiori turbine, fluctus:</l>
                <l xml:id="d001l126" n="125">Sic decimi vis illa ingens et longa tyranni</l>
                <l xml:id="d001l127" n="126">Altius intorquens telum exitiale, ministros</l>
                <l xml:id="d001l128" n="127">Sacrorum enecuit, templa et sacraria flammis</l>
                <l xml:id="d001l129" n="128">Abstulit, ex adytis divina volumina in ignes</l>
                <l xml:id="d001l130" n="129">Corripuit, lunaeque uno bis dena recursu</l>
                <l xml:id="d001l131" n="130">Milia Christigenum, tanta inclementia, tantum</l>
                <l xml:id="d001l132" n="131">Irarum pelagus, Roma indignante peremit.</l>
                <l xml:id="d001l133" n="132">Et tandem gelido vitae insidiante veneno</l>
                <l xml:id="d001l134" n="133">Iam senior, iam defectus, iam sanguine adempto</l>
                <l xml:id="d001l135" n="134">Frigidus, hiberno qualis iactet anguis in antro,</l>
                <l xml:id="d001l136" n="135">Vita eiectus apud Proavos sepelitur in orco.</l>
                <l xml:id="d001l137" n="136">Quo rapior mea diva? Rotis errantibus ultra</l>
                <l xml:id="d001l138" n="137">Metam agor, et longo in gyrum praetervehor actu.</l>
                <l xml:id="d001l139" n="138">Ad Decium torquendi axes, ea tempora coelum</l>
                <l xml:id="d001l140" n="139">Implevere animis illustribus, aula Tonantis</l>
                <l xml:id="d001l141" n="140">Facta frequens, auctae in campis coelestibus urbes.</l>
                <l xml:id="d001l142" n="141">Nam coelum veluti tellus habitatur, et amplas</l>
                <l xml:id="d001l143" n="142">Rerum opifex divum populos distinxit in urbes.</l>
                <l xml:id="d001l144" n="143">Hi iuga summa colunt, illi depressius ortum</l>
                <l xml:id="d001l145" n="144">Versus et occasum retinent sua moenia longe</l>
                <l xml:id="d001l146" n="145">Et late sparsi ad fines Aquilonis et austri.</l>
                <l xml:id="d001l147" n="146">Cum venit e terris aliquis super aethera, consul</l>
                <l xml:id="d001l148" n="147">Temporis illius reducem cui destinet urbi</l>
                <l xml:id="d001l149" n="148">Explicat, et civem aeternum decernit in illa.</l>
                <l xml:id="d001l150" n="149">Certa magistratus illis ut et urbibus istis</l>
                <l xml:id="d001l151" n="150">Iura ferunt certi, nec enim sine lege putandum</l>
                <l xml:id="d001l152" n="151">Esse polos, leges patiuntur, et ordine regnant.</l>
                <l xml:id="d001l153" n="152">Mundus hic exemplum mundi coelestis, in illo</l>
                <l xml:id="d001l154" n="153">Exactum est, quicquid fragili modo nitimur orsu.</l>
                <l xml:id="d001l155" n="154">Discimus hic artis documenta, implebimus illic.</l>
                <l xml:id="d001l156" n="155">Ergo laborantem Decio sub principe mundum</l>
                <l xml:id="d001l157" n="156">Dum regeret stygius proles Saturnia Pluto,</l>
                <l xml:id="d001l158" n="157">Dii scelerum quibus est studium, coiere frequenti</l>
                <l xml:id="d001l159" n="158">Concilio. Venus ante alios maga docta, iuventae</l>
                <l xml:id="d001l160" n="159">Et levibus praefecta annis. Faber ante Deorum</l>
                <l xml:id="d001l161" n="160">Vulcano cui nomen erat, Cyllenius Hermes</l>
                <l xml:id="d001l162" n="161">Ingenio ac sermone potens, et maxima frugum</l>
                <l xml:id="d001l163" n="162">Mater, Eleusinis olim celebrata colonis.</l>
                <l xml:id="d001l164" n="163">Aeolus, et Thethys, et splendidus ora Cupido.</l>
                <l xml:id="d001l165" n="164">Tu quoque quem Graii veteres dixere bimatrem</l>
                <l xml:id="d001l166" n="165">Bacche, Mimallonides fusis in terga capillis,</l>
                <l xml:id="d001l167" n="166">Maenades et Satyri tecum, temulentaque turba</l>
                <l xml:id="d001l168" n="167">Bassaridum, quibus officium tentare bibaces,</l>
                <l xml:id="d001l169" n="168">Atque ciere sitim, Veneremque accendere potu.</l>
                <l xml:id="d001l170" n="169">Est specus in campis Libyae, Carthaginis altae</l>
                <l xml:id="d001l171" n="170">Non procul a pelago, specus intra viscera terrae</l>
                <l xml:id="d001l172" n="171">Missus, opaca nemus densum facit ostia, magno</l>
                <l xml:id="d001l173" n="172">It longe spelunca sinu, domus apta colubris,</l>
                <l xml:id="d001l174" n="173">Sole per aestatem Libycos torrente colonos.</l>
                <l xml:id="d001l175" n="174">Hic, ut fama refert, quondam Sidonia Dido</l>
                <l xml:id="d001l176" n="175">Et pius Aeneas, declinavere procellam.</l>
                <l xml:id="d001l177" n="176">Haec Venus antiquae fraudis memor eligit antra</l>
                <l xml:id="d001l178" n="177">Texendis bona visa dolis, ac talibus infit.</l>
                <l xml:id="d001l179" n="178">Dii consanguinei, dii quod ego semper amavi,</l>
                <l xml:id="d001l180" n="179">Ac colui, sine quis mihi nil foeliciter unquam</l>
                <l xml:id="d001l181" n="180">Fas fuit ordiri, dudum deprenditis orbem</l>
                <l xml:id="d001l182" n="181">Terrarum a nobis dilabi, et quaerere Christum.</l>
                <l xml:id="d001l183" n="182">Hec nova credulitas quasi quaedam incendia ventis</l>
                <l xml:id="d001l184" n="183">Flantibus, it flagrans, semperque adolescit eundo.</l>
                <l xml:id="d001l185" n="184">Vester honor passim, vestri reverentia pessum</l>
                <l xml:id="d001l186" n="185">Labitur, indecores sine maiestate, sine aris</l>
                <l xml:id="d001l187" n="186">Mox eritis, nisi contra hostes attollimus arma.</l>
                <l xml:id="d001l188" n="187">Quos si forte aliquis contra obiectaverit, actum</l>
                <l xml:id="d001l189" n="188">De nobis sine spe, nec eundum sydera contra,</l>
                <l xml:id="d001l190" n="189">Dicite, num nuper, ne tempora prisca revolvam,</l>
                <l xml:id="d001l191" n="190">Num licuit caeso Decium praeferre Philippo?</l>
                <l xml:id="d001l192" n="191">Num licuit nobis ipsa intra moenia Romae</l>
                <l xml:id="d001l193" n="192">Principe Alexandro, cuius contraria nobis</l>
                <l xml:id="d001l194" n="193">Mater erat, tanti residens in culmine regni,</l>
                <l xml:id="d001l195" n="194">Caeciliae vexare domos? Ipsamque virumque</l>
                <l xml:id="d001l196" n="195">Cum Tyburte, licet claris natalibus omnes</l>
                <l xml:id="d001l197" n="196">Prodierint, gladiis invito extinguere Christo?</l>
                <l xml:id="d001l198" n="197">Num regnante Pio, cuius clementia nostro</l>
                <l xml:id="d001l199" n="198">Est aequata Iovi, duce me Ptolemaeus ad aram</l>
                <l xml:id="d001l200" n="199">Isidis, ut sacros divis accenderet ignes</l>
                <l xml:id="d001l201" n="200">Tractus? Et ut sprevit Christum abiurare, peremptus?</l>
                <l xml:id="d001l202" n="201">Hoc nostrae potuere manus. Matertera Iuno</l>
                <l xml:id="d001l203" n="202">Mecum erat, et coniunx, et cum Mavorte Minerva,</l>
                <l xml:id="d001l204" n="203">Coniurati omnes opus id concorditer ausi.</l>
                <l xml:id="d001l205" n="204">Vos quoque Dii magni, Christum vexare potentes.</l>
                <l xml:id="d001l206" n="205">Quid sopita iacent corda illa ingentia, quondam</l>
                <l xml:id="d001l207" n="206">Coelo, Erebo, terrae, et pelago dominantia, cur nunc</l>
                <l xml:id="d001l208" n="207">Sic oblita sui? Longa fortasse senecta</l>
                <l xml:id="d001l209" n="208">Genua labant? aevo forsan cecidere lacerti?</l>
                <l xml:id="d001l210" n="209">In venis cruor intepuit? Cum tempore corda</l>
                <l xml:id="d001l211" n="210">Defecere? graves animi minuere cerebrum?</l>
                <l xml:id="d001l212" n="211">Tollite praestantes animos, non omnia Christus</l>
                <l xml:id="d001l213" n="212">Eripuit, nostri superest pars maxima regni.</l>
                <l xml:id="d001l214" n="213">Nec minus ille potest, sed vos, ut cernere promptum,</l>
                <l xml:id="d001l215" n="214">Degeneri ignavoque animo timidi atque fugaces</l>
                <l xml:id="d001l216" n="215">Terga datis, superaturi si vertitis ora,</l>
                <l xml:id="d001l217" n="216">Si in commune bonum nostra omnia mittimus arma.</l>
                <l xml:id="d001l218" n="217">Titanes genus illus atrox quia fortiter ausi,</l>
                <l xml:id="d001l219" n="218">Terrorem incussere Iovi, si Iuppiter illo</l>
                <l xml:id="d001l220" n="219">Tempore segnis erat (scit qui stridentia in Aethna</l>
                <l xml:id="d001l221" n="220">Pro divum imperio cudebat fulmina coniunx)</l>
                <l xml:id="d001l222" n="221">Isset in aeternum exilium: quia fortia contra</l>
                <l xml:id="d001l223" n="222">Agmina, terribili contorsit tela lacerto,</l>
                <l xml:id="d001l224" n="223">Vicit, et oppressi bello iacuere gigantes.</l>
                <l xml:id="d001l225" n="224">Nos quoque dum somnum sectamur et ocia inertes,</l>
                <l xml:id="d001l226" n="225">Nil mirum si deserimus, si nostra per orbem</l>
                <l xml:id="d001l227" n="226">Regna infirma labant, si surripere omnia Christus</l>
                <l xml:id="d001l228" n="227">Audebat, et fragiles in nos armare puellas.</l>
                <l xml:id="d001l229" n="228">Vincimur a scortis, pudor est tam grande fateri</l>
                <l xml:id="d001l230" n="229">Dedecus, illudunt nobis puerique nurusque</l>
                <l xml:id="d001l231" n="230">Causa mali usque adeo absurdi atque ignominiosi</l>
                <l xml:id="d001l232" n="231">Nil nisi de nostro veniens ignavia somno.</l>
                <l xml:id="d001l233" n="232">Quo pacto Romani orbem, nisi grandibus ausis</l>
                <l xml:id="d001l234" n="233">Edomuere? tenax curae sententia at alti</l>
                <l xml:id="d001l235" n="234">Propositi, Senones Capitoli a vertice Gallos</l>
                <l xml:id="d001l236" n="235">Trusit, et obsessae Poenos a limine Romae.</l>
                <l xml:id="d001l237" n="236">Non erat Alcides Antaeo fortior, artus</l>
                <l xml:id="d001l238" n="237">Cernenti, aut Turno Aeneas, aut Hectore, Achilles,</l>
                <l xml:id="d001l239" n="238">Aut Tydeus Lycophonte, animo veniebat ab acri</l>
                <l xml:id="d001l240" n="239">Illa potens virtus et inexpugnabile robur.</l>
                <l xml:id="d001l241" n="240">Vis igitur revocanda animi. Victoria pendet</l>
                <l xml:id="d001l242" n="241">Ex animo, maiora facit qui fortius audet.</l>
                <l xml:id="d001l243" n="242">Sic Venus, accensi comites sermonibus istis</l>
                <l xml:id="d001l244" n="243">Obsequium spondent alacres, animosque resumunt.</l>
                <l xml:id="d001l245" n="244">"Ite omnes - Venus - ite - inquit - dum in cardine res est,</l>
                <l xml:id="d001l246" n="245">Ite, magistratus Deciumque invadite noctu,</l>
                <l xml:id="d001l247" n="246">Atque opportunis componite somnia formis.</l>
                <l xml:id="d001l248" n="247">Me in primis, e nanque putant (quod saepius una</l>
                <l xml:id="d001l249" n="248">Risimus) Aeneadum matrem, Vestamque iugales</l>
                <l xml:id="d001l250" n="249">Horrentem thalamos, et cum genitore Quirinum</l>
                <l xml:id="d001l251" n="250">Indigetesque alios, ac tutelaria Romae</l>
                <l xml:id="d001l252" n="251">Numina, quae nulli fas est audire profano,</l>
                <l xml:id="d001l253" n="252">Fingite praesenti de tempestate dolentes</l>
                <l xml:id="d001l254" n="253">Multa queri, ingratis multa exprobrare latinis,</l>
                <l xml:id="d001l255" n="254">Multaque pro cultu promittere, multa minari</l>
                <l xml:id="d001l256" n="255">Pro impietate, Deos recolant posse omnia in omnes.</l>
                <l xml:id="d001l257" n="256">Et studeant ritus veteres, et templa Deorum</l>
                <l xml:id="d001l258" n="257">Antiquo de more coli, Christum orbe fugari.</l>
                <l xml:id="d001l259" n="258">Utpote qui terrarum orbem subvertere, et ipsum</l>
                <l xml:id="d001l260" n="259">Romanum imperium velit extirpare, Deosque</l>
                <l xml:id="d001l261" n="260">Et se pro cunctis unum regnare, suosque</l>
                <l xml:id="d001l262" n="261">Nescio quos de sorte hominum turpique nefanda</l>
                <l xml:id="d001l263" n="262">Collectos pro consulibus, pro patribus urbis</l>
                <l xml:id="d001l264" n="263">Ingerat, extinguens nomenque decusque latinum.</l>
                <l xml:id="d001l265" n="264">Pontifices etiam paribus regemque sacrorum,</l>
                <l xml:id="d001l266" n="265">Praefectosque epulis, Salios, Titiosque sodales</l>
                <l xml:id="d001l267" n="266">Irritare modis, et idonea tempora nacti</l>
                <l xml:id="d001l268" n="267">Invigilate operi, rebusque vacate gerendis.</l>
                <l xml:id="d001l269" n="268">Mox ubi conclusi fuerint, indagine et astu</l>
                <l xml:id="d001l270" n="269">Capti homines vestro, coeptis adhibete Megaeram,</l>
                <l xml:id="d001l271" n="270">Et socias, quae sollicitent Deciana superbo</l>
                <l xml:id="d001l272" n="271">Corda odio, et faciant ira excandescere atroci."</l>
                <l xml:id="d001l273" n="272">Haec via, et his dictis ad res abiere gerendas.</l>
                <l xml:id="d001l274" n="273">Nona dies aderat, cum tota excita repente</l>
                <l xml:id="d001l275" n="274">Factio pontificum sese longo agmine ad aulam</l>
                <l xml:id="d001l276" n="275">Proripit, alituum linguas et somnia docti</l>
                <l xml:id="d001l277" n="276">Conveniunt, et qui fumantia consulit exta.</l>
                <l xml:id="d001l278" n="277">Qui rimatur aquas, et qui considerat ignes,</l>
                <l xml:id="d001l279" n="278">Qui pluvias, specula, et pelues, nitidasque secures</l>
                <l xml:id="d001l280" n="279">Inspicit, et temere descripta in pulvere signa</l>
                <l xml:id="d001l281" n="280">A tellure trahens nomen, qui intelligit auras.</l>
                <l xml:id="d001l282" n="281">Qui lemures orco ciet, et genus omne magorum,</l>
                <l xml:id="d001l283" n="282">Cogitur, ac Decio intenti sua somnia narrant</l>
                <l xml:id="d001l284" n="283">Commendantque Deos patrios, et numina avita,</l>
                <l xml:id="d001l285" n="284">Quae pater Aeneas post diruta Pergama secum</l>
                <l xml:id="d001l286" n="285">Vexit in Italiam, quae observavere Latini</l>
                <l xml:id="d001l287" n="286">Albanique patres, quae antiquae moenia Romae</l>
                <l xml:id="d001l288" n="287">Fundavere, quibus domuere authoribus orbem.</l>
                <l xml:id="d001l289" n="288">At Decius cui corda pari tumefacta veneno,</l>
                <l xml:id="d001l290" n="289">Quanquam animum cohibere velit, tamen aestuat intus</l>
                <l xml:id="d001l291" n="290">Incomposque sui, dum vult componere vultum</l>
                <l xml:id="d001l292" n="291">Fingereque aequanimem, torvam truculentia frontem</l>
                <l xml:id="d001l293" n="292">Asperat et similis tauro cum murmure rauco</l>
                <l xml:id="d001l294" n="293">Ire in bella parat, premit alta mente Philippi</l>
                <l xml:id="d001l295" n="294">Regna invisa, novos ritus, quibus ille solebat</l>
                <l xml:id="d001l296" n="295">Observare Deum, veroque litare Tonanti.</l>
                <l xml:id="d001l297" n="296">Cogitat illius placita et sancita refigi,</l>
                <l xml:id="d001l298" n="297">In nihilum redigi decora, et monumenta, minatur</l>
                <l xml:id="d001l299" n="298">Et cineri, delere ipsam deliberat urnam.</l>
                <l xml:id="d001l300" n="299">Fraenari ulterius nescit furor, imperat omnes</l>
                <l xml:id="d001l301" n="300">Christigenas ad sacra trahi Romana, negantes</l>
                <l xml:id="d001l302" n="301">Aere catenatos, cruciari, in frusta secari,</l>
                <l xml:id="d001l303" n="302">Ablegari, uri flammas, et in aequora mergi.</l>
                <l xml:id="d001l304" n="303">Nuncius ad Gallos, ad Iberi fluminis arva</l>
                <l xml:id="d001l305" n="304">Ultima, ad Hybernos, Neptuniculasque Britannos,</l>
                <l xml:id="d001l306" n="305">Ad Graios, ad Cappadoces, ad Caspia regna,</l>
                <l xml:id="d001l307" n="306">Usque Melachlaenos, usque ad pictos Agathyrsos,</l>
                <l xml:id="d001l308" n="307">Usque ad Amasonias urbes, Asiamque per omnem</l>
                <l xml:id="d001l309" n="308">Cis Taurum, Romanus ubi coniungitur Indo,</l>
                <l xml:id="d001l310" n="309">Ad Maurum, Numidumque domos, Getulaque rura,</l>
                <l xml:id="d001l311" n="310">Ad Lybiae campos, ad arenivagos Garamantas</l>
                <l xml:id="d001l312" n="311">Pervolat, ad Nili demum flagrantia rura,</l>
                <l xml:id="d001l313" n="312">Et Memphitis agros, ubi regna antiqua Deorum.</l>
                <l xml:id="d001l314" n="313">Hic erat, ut fama est, atavis sata regibus inter</l>
                <l xml:id="d001l315" n="314">Niligenas forma praestans Apolonia Nymphas,</l>
                <l xml:id="d001l316" n="315">Splendida maiorum titulis, in murice et auro</l>
                <l xml:id="d001l317" n="316">Et magnis nutrita opibus, clara inclyta fama,</l>
                <l xml:id="d001l318" n="317">Docta novas leges, hominem sotera Deumque</l>
                <l xml:id="d001l319" n="318">A teneris confessa annis, syncera, viriles</l>
                <l xml:id="d001l320" n="319">Nunquam passa manus, nunquam passura pudorem</l>
                <l xml:id="d001l321" n="320">Perpetuum summo custoditura Tonanti.</l>
                <l xml:id="d001l322" n="321">Clausa domi cum matre viam praecluserat omnem</l>
                <l xml:id="d001l323" n="322">Delitiis, viduali habitu contenta, lavari</l>
                <l xml:id="d001l324" n="323">Nescia, nil thermis debens, nec odoribus ullis.</l>
                <l xml:id="d001l325" n="324">Non capiti nardum, non instillabat amomum,</l>
                <l xml:id="d001l326" n="325">Nec Hierichuntinae redolebat balsama silvae.</l>
                <l xml:id="d001l327" n="326">Mensa brevis, condita fame, vulgare legumen</l>
                <l xml:id="d001l328" n="327">Esca, vel hortenses herbae, frigentia lymphis</l>
                <l xml:id="d001l329" n="328">Pocula, producta inferam ieiunia noctem</l>
                <l xml:id="d001l330" n="329">Sepius, et semper victus sine viscere simplex.</l>
                <l xml:id="d001l331" n="330">Lucifer aurorae socius, qui caetera vincit</l>
                <l xml:id="d001l332" n="331">Sydera, iuravit nunquam vidisse iacentem.</l>
                <l xml:id="d001l333" n="332">Luce labor tota, noctu labor, ocia quantum</l>
                <l xml:id="d001l334" n="333">Ad vitam naturae opus est, implumia strata,</l>
                <l xml:id="d001l335" n="334">Et duris tormenta toris, patientia rebus</l>
                <l xml:id="d001l336" n="335">Optima in adversis, semper comes, innuba semper</l>
                <l xml:id="d001l337" n="336">Virginitas, nec non mater prudentia morum, et</l>
                <l xml:id="d001l338" n="337">Regula virtutum pietas, ancilla Tonantis</l>
                <l xml:id="d001l339" n="338">Relligio, quae templa colit, quae praesidet aris.</l>
                <l xml:id="d001l340" n="339">In lare secreto mater, regnante Philippo,</l>
                <l xml:id="d001l341" n="340">Exiguam curvo sub fornice fecerat aram,</l>
                <l xml:id="d001l342" n="341">Cum labro lustraris aquae, cum lampade, et igne</l>
                <l xml:id="d001l343" n="342">Perpetuo, divos ubi sola orare solebat.</l>
                <l xml:id="d001l344" n="343">Hic superum simulacra, quibus custodia gentis</l>
                <l xml:id="d001l345" n="344">Et tutela domus. Puer aureus, aurea virgo</l>
                <l xml:id="d001l346" n="345">Aurea lactenti quae porrigit ubera nato.</l>
                <l xml:id="d001l347" n="346">Aureus ad laevam Simon, Romana futuras</l>
                <l xml:id="d001l348" n="347">Signa tenet clades, fulvum levat aureus ensem</l>
                <l xml:id="d001l349" n="348">Paulus, et ad dextram stat missa in pectore barba.</l>
                <l xml:id="d001l350" n="349">Huc veniens mane ante diem sero ante cubile,</l>
                <l xml:id="d001l351" n="350">Terrestres animo curas, ceu nubila quaedam</l>
                <l xml:id="d001l352" n="351">Importune aciem mentis prohibentia sursum</l>
                <l xml:id="d001l353" n="352">Cernere, paulatim meditando abigebat, et ultra</l>
                <l xml:id="d001l354" n="353">Sydera prospectum attollens, videt alta polorum</l>
                <l xml:id="d001l355" n="354">Culmina, in excelso divumque hominumque parentem</l>
                <l xml:id="d001l356" n="355">Contemplata throno cum maiestate sedentem</l>
                <l xml:id="d001l357" n="356">Illa infinita, quam circonfusus, adorat,</l>
                <l xml:id="d001l358" n="357">Ingens spirituum populus, cui tartara curvant</l>
                <l xml:id="d001l359" n="358">Tam longinqua genu, mira dulcedine languet.</l>
                <l xml:id="d001l360" n="359">Ambrosiam nectarque bibit, terrena voluptas</l>
                <l xml:id="d001l361" n="360">His collata epulis taxum sapit, atque aconitum.</l>
                <l xml:id="d001l362" n="361">Nec iam vivit, eunt omnes in sydera sensus,</l>
                <l xml:id="d001l363" n="362">Visus abit, fugit auditus, trahit omnia secum</l>
                <l xml:id="d001l364" n="363">Mens sublime volans, fugiunt super aethera vires.</l>
                <l xml:id="d001l365" n="364">Et fit iners animi appendix et inutile corpus,</l>
                <l xml:id="d001l366" n="365">Terrigenum coelo quorum est succedere, multi</l>
                <l xml:id="d001l367" n="366">Serta manu formata Dei lauro atque Amarantho</l>
                <l xml:id="d001l368" n="367">Texta gerunt, sed in his ardet rosa, lactea in illis</l>
                <l xml:id="d001l369" n="368">Lilia resplendent, violis vernantia quaedam.</l>
                <l xml:id="d001l370" n="369">Laureolas dicunt, veterum monumenta laborum,</l>
                <l xml:id="d001l371" n="370">Horum autem genus est triplex, qui fortiter hostem</l>
                <l xml:id="d001l372" n="371">Et tormenta ferunt, primi: quos nulla voluptas</l>
                <l xml:id="d001l373" n="372">Inquinat, et Veneris furias domuere, secundi.</l>
                <l xml:id="d001l374" n="373">Tertius aut gravibus scriptis aut ore docendo</l>
                <l xml:id="d001l375" n="374">Surgit honos. Alii quanquam sine fine fruantur</l>
                <l xml:id="d001l376" n="375">Elysio, nullis decorati insignibus errant</l>
                <l xml:id="d001l377" n="376">Aetheris in campis, ut plebs sine purpura et auro.</l>
                <l xml:id="d001l378" n="377">Sicut enim Romae quondam, dum antiqua manebant</l>
                <l xml:id="d001l379" n="378">Regna, senatores primis, equitesque secundis</l>
                <l xml:id="d001l380" n="379">Stabant in gradibus, post quos ignobile vulgus</l>
                <l xml:id="d001l381" n="380">In modicam lateque patentem implebat arenam,</l>
                <l xml:id="d001l382" n="381">Sic amplas coelorum urbes populosque frequentes</l>
                <l xml:id="d001l383" n="382">Ordinibus variis pater omnipotentis Olympi</l>
                <l xml:id="d001l384" n="383">Digerit, et proprios meritis dispensat honores.</l>
                <l xml:id="d001l385" n="384">Ex tribus his igitur duo prima insigna virgo</l>
                <l xml:id="d001l386" n="385">Perceptura brevi, turbam non cessat egentem</l>
                <l xml:id="d001l387" n="386">Pascere divitibus donis, et prodigit aera.</l>
                <l xml:id="d001l388" n="387">Seminat in terris quod in aethere colligat aurum</l>
                <l xml:id="d001l389" n="388">Sedula, vicatimque inopes explorat et aegros.</l>
                <l xml:id="d001l390" n="389">Iamque propinquabant magno fatalia motu</l>
                <l xml:id="d001l391" n="390">Tempora, Nile tuas celerans Proconsul ad urbes,</l>
                <l xml:id="d001l392" n="391">In quibus, ut fama est, priscus regnabat Amasis,</l>
                <l xml:id="d001l393" n="392">Navigat Ionium senis cum fascibus aequor.</l>
                <l xml:id="d001l394" n="393">Iamque superba tenet victo quae condidit orbe</l>
                <l xml:id="d001l395" n="394">Moenia Alexander, graditur IOve plenus, et alto</l>
                <l xml:id="d001l396" n="395">Lumina circumfert Pellaea per agmina vultu,</l>
                <l xml:id="d001l397" n="396">Martis equo similis quotiens per Thracia rura</l>
                <l xml:id="d001l398" n="397">Sub Domino gressum moderans incedit, et ore</l>
                <l xml:id="d001l399" n="398">Terrifico accensus, populos iubet aere canoro</l>
                <l xml:id="d001l400" n="399">Cogere, et hortari cives ad sacra Deorum.</l>
                <l xml:id="d001l401" n="400">Christigenas vero Romani nominis hostes</l>
                <l xml:id="d001l402" n="401">Clamari, si sacra negent Romana Tonanti,</l>
                <l xml:id="d001l403" n="402">Atque rebellantes candenti ardere camino.</l>
                <l xml:id="d001l404" n="403">Ut solet obscuros laqueis circundare saltus</l>
                <l xml:id="d001l405" n="404">Venator, canibusque feras excire latentes,</l>
                <l xml:id="d001l406" n="405">Ac premere excitas latratu in retia magno:</l>
                <l xml:id="d001l407" n="406">Sic ad templa pios missis qui lora ferebant</l>
                <l xml:id="d001l408" n="407">Urget, et exorto fremit inclementia bello.</l>
                <l xml:id="d001l409" n="408">Ipse sedet celso in solio stipatus utrinque</l>
                <l xml:id="d001l410" n="409">Fustibus, et gladiis, et habet pro legibus arma.</l>
                <l xml:id="d001l411" n="410">Plebs levis et rerum semper studiosa novarum</l>
                <l xml:id="d001l412" n="411">In fora turmatim rapitur, cupidumque videndi</l>
                <l xml:id="d001l413" n="412">Tristis per vicos ruit ad spectacula vulgus.</l>
                <l xml:id="d001l414" n="413">Ecce catenarum nodis onerata cruentis</l>
                <l xml:id="d001l415" n="414">Truditur ex laris patriis Apolonia, regum</l>
                <l xml:id="d001l416" n="415">Progenies, lugente domo, sub pondere aheno</l>
                <l xml:id="d001l417" n="416">Vix graditur, longaeva parens in flumina solvit</l>
                <l xml:id="d001l418" n="417">Larga genas, totum in gemitus consumitur aegrum</l>
                <l xml:id="d001l419" n="418">Pectus, inardescens dolor intestina piamque</l>
                <l xml:id="d001l420" n="419">Crudeli laniatu animam discerpit, euntem</l>
                <l xml:id="d001l421" n="420">Nata oculos sequitur, quantum licet, utque recedens</l>
                <l xml:id="d001l422" n="421">Paulatim ex oculis elabitur, elevat ora</l>
                <l xml:id="d001l423" n="422">Cum clamore vocans natam, suspiria natam</l>
                <l xml:id="d001l424" n="423">Ingeminant, querulo nihil est nisi filia in ore.</l>
                <l xml:id="d001l425" n="424">At postquam est penitus sublata ambage viarum,</l>
                <l xml:id="d001l426" n="425">Ac si animam maternam abiens secum ipsa tulisse,</l>
                <l xml:id="d001l427" n="426">Concidit, et gelidos pallor superinduit artus.</l>
                <l xml:id="d001l428" n="427">Commiserans casum luctu vicina magno</l>
                <l xml:id="d001l429" n="428">Solvitur, et totis resonat querimonia tectis.</l>
                <l xml:id="d001l430" n="429">Sola satellitibus truculentae innoxia turbae</l>
                <l xml:id="d001l431" n="430">Praeda datur virgo. Tandem veniat ante tyrannum</l>
                <l xml:id="d001l432" n="431">Romano fastu inflatum, totoque tumentem</l>
                <l xml:id="d001l433" n="432">Dite. Puellari poterant praecordia forma</l>
                <l xml:id="d001l434" n="433">Iudicis accendi, tantus fulgebat in ore</l>
                <l xml:id="d001l435" n="434">Virgineo splendoris honor, nisi dira Megaera</l>
                <l xml:id="d001l436" n="435">Et Venus, et Veneris proles versuta Cupido</l>
                <l xml:id="d001l437" n="436">Id veriti contra insanos medicamen amores</l>
                <l xml:id="d001l438" n="437">Fecissent stygio corda implacata veneno.</l>
                <l xml:id="d001l439" n="438">Continuo intorquens flammantia lumina consul</l>
                <l xml:id="d001l440" n="439">Vociferat torvum, et vultu sacra imperat atro.</l>
                <l xml:id="d001l441" n="440">"Quid faciat populo in tanto sub iudice tali</l>
                <l xml:id="d001l442" n="441">Certa mori virgo viridi vix nubilis aevo?"</l>
                <l xml:id="d001l443" n="442">Stat veluti tepidis errans ab ovilibus agna</l>
                <l xml:id="d001l444" n="443">Inter mille lupos, aut inter mille leones</l>
                <l xml:id="d001l445" n="444">Caprea, quae tenera producere cornua fronte</l>
                <l xml:id="d001l446" n="445">Incipit, aut aquilas inter philomena rapaces.</l>
                <l xml:id="d001l447" n="446">Coelicolae qui rem scierant longe ante futuram,</l>
                <l xml:id="d001l448" n="447">Tempus adesse vident quanquam sine tempore degant,</l>
                <l xml:id="d001l449" n="448">Mobilitas ubi nulla, dies quae fecit et annos.</l>
                <l xml:id="d001l450" n="449">Curritur ad coeli speculas, aperitur Olympus,</l>
                <l xml:id="d001l451" n="450">Et superi ex alto scelus id tam immane tuentes</l>
                <l xml:id="d001l452" n="451">Horrescunt animis, stratique ante ora Tonantis</l>
                <l xml:id="d001l453" n="452">Auxilium tenerae aetati concorditer orant.</l>
                <l xml:id="d001l454" n="453">"Tunc oculis divum pater indulgentibus, aegram</l>
                <l xml:id="d001l455" n="454">Prospiciens, quae nostra - inquit - clementia divi,</l>
                <l xml:id="d001l456" n="455">Quae fuerit pietas, si, dum servare puellam</l>
                <l xml:id="d001l457" n="456">Nitimur, et vitae paucos adiungimus annos,</l>
                <l xml:id="d001l458" n="457">No dubitamus eam gemina fraudare corona,</l>
                <l xml:id="d001l459" n="458">Et duplex auferre decus: resecabimus ergo</l>
                <l xml:id="d001l460" n="459">Quem fecit natura metum, natura beatos</l>
                <l xml:id="d001l461" n="460">Ignorans post fata dies, satis ista superque</l>
                <l xml:id="d001l462" n="461">Auxilia in casu tanto, nam poena dolorque</l>
                <l xml:id="d001l463" n="462">Non, ut caeca hominum putat ignorantia, mors est,</l>
                <l xml:id="d001l464" n="463">Quam modo falcatam fingunt modo arundine et arcu</l>
                <l xml:id="d001l465" n="464">Terribilem, metus est mortem qui fecit acerbam."</l>
                <l xml:id="d001l466" n="465">Sic ait, et magnos animos inspirat ab alto,</l>
                <l xml:id="d001l467" n="466">Qui ferre arma queant, et contra stare tyrannum.</l>
                <l xml:id="d001l468" n="467">Extemplo advertit mentem coalescere Virgo,</l>
                <l xml:id="d001l469" n="468">Lustrari ingenium, rediviva calescere corda,</l>
                <l xml:id="d001l470" n="469">Et sua nescio quid divinum in pectora labi.</l>
                <l xml:id="d001l471" n="470">"Fit facunda nihil trepidans, sicque ore locuta est.</l>
                <l xml:id="d001l472" n="471">Perdere nos frustra, consul Romane, laboras,</l>
                <l xml:id="d001l473" n="472">Nam velut in sylvas decisa repullulat arbor,</l>
                <l xml:id="d001l474" n="473">Et multi ex una veniunt radice nepotes,</l>
                <l xml:id="d001l475" n="474">Sic nostrorum uno centum de funere surgunt.</l>
                <l xml:id="d001l476" n="475">Mors mea natalis multis ex agmine tanto,</l>
                <l xml:id="d001l477" n="476">Quos mihi sufficiet pater, et me in regna sequentur</l>
                <l xml:id="d001l478" n="477">Transmundana brevi. Terrena colonia coelum est.</l>
                <l xml:id="d001l479" n="478">Diis vero, Romane, tuis de marmore ductis</l>
                <l xml:id="d001l480" n="479">Ponere sacra nego, quia ponere sacra nefandum."</l>
                <l xml:id="d001l481" n="480">Haec ubi dicta, fremens consul. "Pertundite, clamat</l>
                <l xml:id="d001l482" n="481">Impia praeduris pertundite cotibus ora.</l>
                <l xml:id="d001l483" n="482">Ne irritare deos Romanaque numina pergat,</l>
                <l xml:id="d001l484" n="483">Nec mora, corripiunt silices, manibusque levatis</l>
                <l xml:id="d001l485" n="484">Virginis audaces caput invasere ministri."</l>
                <l xml:id="d001l486" n="485">Ut visi excusso labi cum sanguine dentes,</l>
                <l xml:id="d001l487" n="486">Fit clamor populo insignem miserante puellam.</l>
                <l xml:id="d001l488" n="487">Vimque inferre parat lictoribus ore minaci</l>
                <l xml:id="d001l489" n="488">Turba ferens graviter tundi tam immaniter ora</l>
                <l xml:id="d001l490" n="489">Virginis, et tanto impietatis turbine civem</l>
                <l xml:id="d001l491" n="490">Innocuam perdi. Serpit late orta repente</l>
                <l xml:id="d001l492" n="491">Seditio, et tanquam subito freta consita cauro</l>
                <l xml:id="d001l493" n="492">Fluctuat iratum magno cum murmure vulgus.</l>
                <l xml:id="d001l494" n="493">Ut flagrare anim, pugnaeque accingere totam</l>
                <l xml:id="d001l495" n="494">Pene urbem, strictosque enses rutilare per auras</l>
                <l xml:id="d001l496" n="495">Prospicit, infectis rebus subit atria consul.</l>
                <l xml:id="d001l497" n="496">Et glomerata cohors raptatam in tecta puellam</l>
                <l xml:id="d001l498" n="497">Detrusere cavi horrentem sub carceris umbram.</l>
                <l xml:id="d001l499" n="498">Nox erat, et magna coelum vertigine quaedam</l>
                <l xml:id="d001l500" n="499">Sydera tollebat, quaedam inclinabat in undas</l>
                <l xml:id="d001l501" n="500">Oceani, et pleno lucebat Cynthia cornu,</l>
                <l xml:id="d001l502" n="501">Cum celer a summo coelorum elabitur axe</l>
                <l xml:id="d001l503" n="502">Nuncius, ingrediensque locos ubi saucia virgo</l>
                <l xml:id="d001l504" n="503">Orabat gelidi residens super aspera saxi</l>
                <l xml:id="d001l505" n="504">Dorsa, repentina humentem luce abstulit umbram</l>
                <l xml:id="d001l506" n="505">Atque ait. "O studium superorum, o cura Tonantis</l>
                <l xml:id="d001l507" n="506">Unica, coelituum sedes habitura superbas,</l>
                <l xml:id="d001l508" n="507">Fer magno tormenta animo, tibi crastina palmam</l>
                <l xml:id="d001l509" n="508">Est latura dies, flammis abolebitur omne</l>
                <l xml:id="d001l510" n="509">Quod mortale geris, nec erit tibi flamma dolori.</l>
                <l xml:id="d001l511" n="510">Impete nanque uno vitalem incendia sensum</l>
                <l xml:id="d001l512" n="511">Surripient, animam membris labentibus ipse</l>
                <l xml:id="d001l513" n="512">Protinus educam, veniensque in sydera mecum.</l>
                <l xml:id="d001l514" n="513">Atque triumphato capies nova regna tyranno,</l>
                <l xml:id="d001l515" n="514">Neu dubites membra haec, quae nil nisi testea quaedam</l>
                <l xml:id="d001l516" n="515">Sunt animi vasa aeterni, deponere mentem</l>
                <l xml:id="d001l517" n="516">Scito reversuram nunquam ad sancta illa piorum</l>
                <l xml:id="d001l518" n="517">Concilia et coetus superum, nisi pondus et umbram</l>
                <l xml:id="d001l519" n="518">Diluat, ac fiat sine mole essentia simplex.</l>
                <l xml:id="d001l520" n="519">Nunc se oblita gravi cubat in tellure sepulto</l>
                <l xml:id="d001l521" n="520">Ingenio, atque alienato velut ebria sensu.</l>
                <l xml:id="d001l522" n="521">Res mira, ut fuerit tandem sibi reddita, surget</l>
                <l xml:id="d001l523" n="522">Tota oculus, tota ingenium, pertaesa cloacam</l>
                <l xml:id="d001l524" n="523">Corporis, exhorrens tam obscura oscoenaque claustra.</l>
                <l xml:id="d001l525" n="524">Functa paroxysmis curarum, exuta protervos</l>
                <l xml:id="d001l526" n="525">Omnino affectus, laeta, et nihil indigna rerum</l>
                <l xml:id="d001l527" n="526">Terrenarum, igni levior, pernicior Euro,</l>
                <l xml:id="d001l528" n="527">Et semper sine nocte vigil, sine lumine lumen</l>
                <l xml:id="d001l529" n="528">Semper habens, sine luce videns, impune per ignes,</l>
                <l xml:id="d001l530" n="529">Subter aquas impune means, ignota, nec ulli</l>
                <l xml:id="d001l531" n="530">Visa noctuque vias, fora, templa, peragrans</l>
                <l xml:id="d001l532" n="531">Pro arbitrio, subiens etiam penetralia tecta,</l>
                <l xml:id="d001l533" n="532">Et quaecunque putent homines arcana subintrans,</l>
                <l xml:id="d001l534" n="533">Nil mortale timens, hominum quoque fallere sensus</l>
                <l xml:id="d001l535" n="534">Et mutare potens, et persuadere quod optat."</l>
                <l xml:id="d001l536" n="535">Denique sufficiens sibi sola, simillima divis,</l>
                <l xml:id="d001l537" n="536">Sic ait, et placidis afflatam leniter auris</l>
                <l xml:id="d001l538" n="537">Integrat excutiens hesternam a pectore caedem.</l>
                <l xml:id="d001l539" n="538">Continuo apparent variis sub vultibus ora</l>
                <l xml:id="d001l540" n="539">Plurima divorum in vacuo pendentia coelo.</l>
                <l xml:id="d001l541" n="540">Multaque de superum patria, de principe divum</l>
                <l xml:id="d001l542" n="541">Fantur, et hoc languentem animant sermone puellam.</l>
                <l xml:id="d001l543" n="542">Consulis hesterno rabies perterrita casu</l>
                <l xml:id="d001l544" n="543">Roditur, et similis colubro, qui vulnere tardus</l>
                <l xml:id="d001l545" n="544">Haeret humi sese intorquens, iram atque dolorem</l>
                <l xml:id="d001l546" n="545">Concipit, et duplici corda irritata veneno</l>
                <l xml:id="d001l547" n="546">Nec frenare potest, nec opus differre nefandum.</l>
                <l xml:id="d001l548" n="547">Egerat insomnis noctem mala plurima volvens</l>
                <l xml:id="d001l549" n="548">Quae sanctis inferre parat, mens perdita languet</l>
                <l xml:id="d001l550" n="549">Quod nequeant peiora dari. Considerat ignes,</l>
                <l xml:id="d001l551" n="550">Vincla, cruces, gladios, et verbera, concipit omne</l>
                <l xml:id="d001l552" n="551">Quod torquere potest, Siculorum antiqua revolvit</l>
                <l xml:id="d001l553" n="552">Gesta Tyrannorum, nunquam intellecta eorum</l>
                <l xml:id="d001l554" n="553">Callidus interpres meditanti Athlantius offert.</l>
                <l xml:id="d001l555" n="554">Mille modos grassandi aperit, Aphrodisia mille</l>
                <l xml:id="d001l556" n="555">Progenies, totidem Mars et Tritonia, diro</l>
                <l xml:id="d001l557" n="556">Nil satis est odio, de tot cruciatibus iram</l>
                <l xml:id="d001l558" n="557">Nil explere potest, bilem nihil aequat acerbam.</l>
                <l xml:id="d001l559" n="558">Dumque animos agit in gyrum vesana libido,</l>
                <l xml:id="d001l560" n="559">Surgit, acervarique iubet prope littora ponti</l>
                <l xml:id="d001l561" n="560">Ligna strue ingenti, mox de squallente barathro</l>
                <l xml:id="d001l562" n="561">Per postica trahi facit ad tormenta puellam,</l>
                <l xml:id="d001l563" n="562">Moenibus occlusis, ne seditione cruentum</l>
                <l xml:id="d001l564" n="563">Perderet excita rursum, velut ante, laborem.</l>
                <l xml:id="d001l565" n="564">Ipse satellitibus properat stipatus, et armis,</l>
                <l xml:id="d001l566" n="565">Et Meleagraeo quam mox furibundior apro</l>
                <l xml:id="d001l567" n="566">Atque Calydonii facie truculentior ursi</l>
                <l xml:id="d001l568" n="567">Imperat accendi porrectam in sydera misso</l>
                <l xml:id="d001l569" n="568">Igne pyram, fraudum artifices scelerumque magistri</l>
                <l xml:id="d001l570" n="569">Divi adsunt, iram stimulis odiumque cientes.</l>
                <l xml:id="d001l571" n="570">Ventipotens subito lictoris imagine sumpta</l>
                <l xml:id="d001l572" n="571">Aeolus adductis correptam follibus auram</l>
                <l xml:id="d001l573" n="572">Comprimit, et fauces adiungit follibus amplas</l>
                <l xml:id="d001l574" n="573">Pronus humi, buccisque tumentibus incitat ignem.</l>
                <l xml:id="d001l575" n="574">Mulciber in speciem prunarum evadit, et ardens</l>
                <l xml:id="d001l576" n="575">Ligna subit, flammamque levat per inane volantem.</l>
                <l xml:id="d001l577" n="576">"Tu, foedos vertens oculos, et in ora puellae</l>
                <l xml:id="d001l578" n="577">Censuliens cilio adducto, semel elige clamat</l>
                <l xml:id="d001l579" n="578">Aut viri, aut nostris libamina ponere divis.</l>
                <l xml:id="d001l580" n="579">Illa autem sursum verso paulum ore morata est</l>
                <l xml:id="d001l581" n="580">Oranti similis, mox se convertit ad ignes</l>
                <l xml:id="d001l582" n="581">Subridens, vultuque hilari dissolvite - dixit -</l>
                <l xml:id="d001l583" n="582">Vincla pedum, manuumque graves auferte catenas,</l>
                <l xml:id="d001l584" n="583">Consulis ut mandata sequar, tum protinus illam</l>
                <l xml:id="d001l585" n="584">Expediunt laeti properare ad sacra putantes."</l>
                <l xml:id="d001l586" n="585">Ipsa nihil dubitans postquam vestigia sensit</l>
                <l xml:id="d001l587" n="586">Libera, praerapido subit alta incendia cursu.</l>
                <l xml:id="d001l588" n="587">Flammarum subito circum ora volubilis unda</l>
                <l xml:id="d001l589" n="588">Fluctuat, et bibito cessavit anhelitus aestu.</l>
                <l xml:id="d001l590" n="589">Exanimum corpus veriti consumere numen</l>
                <l xml:id="d001l591" n="590">Assistens sensere ignes, circumfluus ardor</l>
                <l xml:id="d001l592" n="591">Lambere contentus tanquam daret oscula sacra</l>
                <l xml:id="d001l593" n="592">Relligiosa cuti, membra inviolata reliquit.</l>
                <l xml:id="d001l594" n="593">Christigenae noctu dubitant inferre sepulcro</l>
                <l xml:id="d001l595" n="594">Relliquias, vario inter se sermone loquentes.</l>
                <l xml:id="d001l596" n="595">Ambiguum tandem pietas animosa timorem</l>
                <l xml:id="d001l597" n="596">Vicit, et egressi in littus rapuere cadaver</l>
                <l xml:id="d001l598" n="597">Syncerum, quod nulla avium, quod nulla ferarum</l>
                <l xml:id="d001l599" n="598">Attigerat morsu, sine signo ardoris, amomum</l>
                <l xml:id="d001l600" n="599">Ad cyprum redolens vultu venerabile pulchro.</l>
                <l xml:id="d001l601" n="600">Illatumque urbi scalis ad moenia missis,</l>
                <l xml:id="d001l602" n="601">Fonte lavant tepido, myrraeque liquoribus unctum</l>
                <l xml:id="d001l603" n="602">Dant tumulo gemebundi omnes, multoque rubentes</l>
                <l xml:id="d001l604" n="603">Fletu oculos, totamque trahunt in funere noctem.</l>
                <l xml:id="d001l605" n="604">Mens suscepta choris superum tranare volatu</l>
                <l xml:id="d001l606" n="605">Incipit excelso rubri super aequora ponti</l>
                <l xml:id="d001l607" n="606">Alitis in morem, Riphaea cacumina laeva,</l>
                <l xml:id="d001l608" n="607">Aethiopes dextra videt, oceanumque calentem.</l>
                <l xml:id="d001l609" n="608">Trans Arabes fugit, et Persas, Carmanica regna</l>
                <l xml:id="d001l610" n="609">Transit, et Indorum fines, ubi labitur Indus</l>
                <l xml:id="d001l611" n="610">In mare multivado cursu, procul aspicit amnem</l>
                <l xml:id="d001l612" n="611">Gangis, et in tumultum veniunt, ubi magnus Hiarchas</l>
                <l xml:id="d001l613" n="612">Dicitur agrestes olim docuisse sophistas.</l>
                <l xml:id="d001l614" n="613">Hic intermisso paulum requiescere cursu</l>
                <l xml:id="d001l615" n="614">Diis visum, gelida palmae residere sub umbra.</l>
                <l xml:id="d001l616" n="615">Tum veteres animo volvens Apolonia curas</l>
                <l xml:id="d001l617" n="616">Sic fatur. "Quae mortales amentia divi</l>
                <l xml:id="d001l618" n="617">Tanta premit, quae lux oculos perstringere, quae nox</l>
                <l xml:id="d001l619" n="618">Usque adeo obcaecare potest, ut cernere non sit</l>
                <l xml:id="d001l620" n="619">Fas longos quae aerumna dies, quae damna sequantur.</l>
                <l xml:id="d001l621" n="620">Tempora nec videant sibi noxia, corpora olentes</l>
                <l xml:id="d001l622" n="621">Esse sepulturas, terrena negocia saxum</l>
                <l xml:id="d001l623" n="622">Sisiphia cervice cadens, undamque sororum</l>
                <l xml:id="d001l624" n="623">Pertusis labentem urnis. Ixionis orbem,</l>
                <l xml:id="d001l625" n="624">Esse metus, esse insidias, esse anxietates,</l>
                <l xml:id="d001l626" n="625">Quae torquent roduntque animos fallacia, poma</l>
                <l xml:id="d001l627" n="626">Et mendacis aquae fluvium quem Tantalus ore</l>
                <l xml:id="d001l628" n="627">Insequitur, spes invalidas, sudataque frustra</l>
                <l xml:id="d001l629" n="628">Vota hominum temere audentum, cum corpore vinctam</l>
                <l xml:id="d001l630" n="629">Ferre animam, quicquid poenarum ascribitur orco</l>
                <l xml:id="d001l631" n="630">Prosequitur, mirans itidem mortalia corda</l>
                <l xml:id="d001l632" n="631">Sic horrere necem, quam si dignoscere fas sit,</l>
                <l xml:id="d001l633" n="632">Sponte sibi asciscant, naturae arcana videndo</l>
                <l xml:id="d001l634" n="633">Gaudet, et exultans oculis circumlegit orbem</l>
                <l xml:id="d001l635" n="634">Terrarum, pelagi stagna alta, volubile coelum.</l>
                <l xml:id="d001l636" n="635">Unde lacus amnesque fluant, quae fontibus undam</l>
                <l xml:id="d001l637" n="636">Suppeditent causae, cur terrae immobile pondus</l>
                <l xml:id="d001l638" n="637">Pendeat, et cur tot saeclis flagraverit Aethna.</l>
                <l xml:id="d001l639" n="638">Cur caret semper pluvius, cur flumine tanto</l>
                <l xml:id="d001l640" n="639">Aestuet Aegyptus, Nilique intelligit ortum.</l>
                <l xml:id="d001l641" n="640">Quid moveat molem undarum, qua lege ferantur</l>
                <l xml:id="d001l642" n="641">Aequora, qua volucres veniant ab origine venti.</l>
                <l xml:id="d001l643" n="642">Quas maculas luna ore gerat, quid sydera verset.</l>
                <l xml:id="d001l644" n="643">Quot coeli, quot eorum axes, an in omnibus unus,</l>
                <l xml:id="d001l645" n="644">Num sint corporei, num sint sine corpore divi.</l>
                <l xml:id="d001l646" n="645">An mundus sine fine capax, an limite certo</l>
                <l xml:id="d001l647" n="646">Clausus, et an vivant, et sint animantia coeli,</l>
                <l xml:id="d001l648" n="647">Omnia mente capit, nihil est quod scire volentem</l>
                <l xml:id="d001l649" n="648">Effugiat, nihil est rursum quod habere volenti</l>
                <l xml:id="d001l650" n="649">Deficiat, secura necis, secura dolorum.</l>
                <l xml:id="d001l651" n="650">Taliter affectae superi quid perdimus, aiunt,</l>
                <l xml:id="d001l652" n="651">Tempora? Divinorum operum si tanta voluptas</l>
                <l xml:id="d001l653" n="652">Scire genus, quid scire Deum? praesentiaque ora</l>
                <l xml:id="d001l654" n="653">Cernere? Nil aliud potis est sperare voluntas</l>
                <l xml:id="d001l655" n="654">Altius. Huc cursus, nostris haec ultima votis</l>
                <l xml:id="d001l656" n="655">Meta, quid hic terimus verba inter plurima tempus?"</l>
                <l xml:id="d001l657" n="656">Ergo iter ingressi seque in sublime levantes</l>
                <l xml:id="d001l658" n="657">Praetereunt Indos, iam nil nisi pontus et aurae</l>
                <l xml:id="d001l659" n="658">Sub pedibus, superant ignes, in aperta feruntur</l>
                <l xml:id="d001l660" n="659">Atria coelorum, tenebrarum expertia, nocti</l>
                <l xml:id="d001l661" n="660">Invia, vix tellus (tam parvo includitur orbe)</l>
                <l xml:id="d001l662" n="661">In mediis apparet aquis, iam sydera gaudent</l>
                <l xml:id="d001l663" n="662">Contrectare manu, vadunt qua tempora veris</l>
                <l xml:id="d001l664" n="663">Inchoat et gelida Titan descendit ab urna.</l>
                <l xml:id="d001l665" n="664">Astra supergressi iuga summa ardentis Olympi</l>
                <l xml:id="d001l666" n="665">Tandem ineunt, ubi divorum domus atque Tonantis</l>
                <l xml:id="d001l667" n="666">Curia, et nostro requies non cognita mundo.</l>
            </div1>
        </body>
    </text>
</TEI>
