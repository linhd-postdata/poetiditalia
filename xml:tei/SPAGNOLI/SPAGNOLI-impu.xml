<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-impu">
                    <title>contra poetas impudice loquentes</title>
                    <title type="short">contra poetas impudice loquentes</title>
                    <abbr>poet.</abbr>
                    <bibl>M. Madrid Castro, 1996</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>M. Madrid Castro, 1996</name>
                </respStmt>
            </titleStmt>
            <extent>
                <measure unit="words" quantity="954">954</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. Madrid Castro, 1996</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>4.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Daniela  Marrone</bibl>
                </head>
                <l xml:id="d001l1" n="1">Sunt, quibus eloquii datur aurea vena, poetae,</l>
                <l xml:id="d001l2" n="2">Sed cadit in sordes inficiturque luto.</l>
                <l xml:id="d001l3" n="3">Nam Cypriae curas et olentia gaudia ponunt,</l>
                <l xml:id="d001l4" n="4">Claraque tam foedo mergitur unda lacu.</l>
                <l xml:id="d001l5" n="5">Hoc decus, hoc animis carmen coelestibus aptum</l>
                <l xml:id="d001l6" n="6">Rebus in immundis degenerare nephas.</l>
                <l xml:id="d001l7" n="7">Dona Dei carmen nitidum, facundia praestans,</l>
                <l xml:id="d001l8" n="8">Mittitur ex astris a Superisque datur.</l>
                <l xml:id="d001l9" n="9">Est tuba Romanae fidei legumque poesis,</l>
                <l xml:id="d001l10" n="10">Quae canat heroo sacra Deumque pede.</l>
                <l xml:id="d001l11" n="11">Carmina, quae sanctos Deus ipse paravit ad usus,</l>
                <l xml:id="d001l12" n="12">Impia mortiferi criminis arma facis.</l>
                <l xml:id="d001l13" n="13">Quid maculas turpi divina libidine dona?</l>
                <l xml:id="d001l14" n="14">Quid teris immundo munera tanta pede?</l>
                <l xml:id="d001l15" n="15">Non ita Hieremias docuit, non Thracius Orpheus,</l>
                <l xml:id="d001l16" n="16">Non ita Iessei regia Musa senis.</l>
                <l xml:id="d001l17" n="17">Sancta prophanari scelus est delebile multo</l>
                <l xml:id="d001l18" n="18">Verbere, supplicio culpa pianda gravi.</l>
                <l xml:id="d001l19" n="19">Vita decet sacros et pagina casta poetas,</l>
                <l xml:id="d001l20" n="20">Castus enim vatum spiritus atque sacer.</l>
                <l xml:id="d001l21" n="21">Si proba vita tibi lascivaque pagina, multos</l>
                <l xml:id="d001l22" n="22">Efficis incestos in Veneremque trahis.</l>
                <l xml:id="d001l23" n="23">Verba movent animos, oris lascivia pectus</l>
                <l xml:id="d001l24" n="24">Pulsat et in venas semina mortis agit.</l>
                <l xml:id="d001l25" n="25">Improbus has sordes in carmina seminat Orchus,</l>
                <l xml:id="d001l26" n="26">Cui studium mentes commaculare pias.</l>
                <l xml:id="d001l27" n="27">Non secus ac, vitreum si quis vult laedere fontem,</l>
                <l xml:id="d001l28" n="28">Proiicit in dulces putre cadaver aquas.</l>
                <l xml:id="d001l29" n="29">Hoc animadvertas, quicunque poemata condis,</l>
                <l xml:id="d001l30" n="30">Est opus: a Stygio fer procul amne pedem,</l>
                <l xml:id="d001l31" n="31">Pelle pharetrati cum matre Cupidinis arcum</l>
                <l xml:id="d001l32" n="32">Atque Dioneo subtrahe colla iugo.</l>
                <l xml:id="d001l33" n="33">Mater adulterii Venus est stuprique repertrix</l>
                <l xml:id="d001l34" n="34">Atque lupanari fornicibusque favet.</l>
                <l xml:id="d001l35" n="35">Casta Dei genitrix, castus regnator Olympi,</l>
                <l xml:id="d001l36" n="36">Mens capit ambrosias non nisi casta dapes.</l>
                <l xml:id="d001l37" n="37">Lex Venerem festis vetat exercere diebus.</l>
                <l xml:id="d001l38" n="38">Sacra ministrorum corpora casta volunt</l>
                <l xml:id="d001l39" n="39">Pierides castae, castae Libetrides undae.</l>
                <l xml:id="d001l40" n="40">Tota pudiciciam vera poesis amat:</l>
                <l xml:id="d001l41" n="41">Est Helicon virgo, virgo Peneia Daphne,</l>
                <l xml:id="d001l42" n="42">Castalides aiunt virgine matre satas.</l>
                <l xml:id="d001l43" n="43">Ite procul Veneris vates Heliconis ab amne!</l>
                <l xml:id="d001l44" n="44">Virgineus vestro laeditur ore liquor.</l>
                <l xml:id="d001l45" n="45">Non hederae vobis, Phoebi non convenit arbor,</l>
                <l xml:id="d001l46" n="46">Non amat incestas casta corona comas.</l>
                <l xml:id="d001l47" n="47">Taxus olens, eruca salax, gravis herba cicutae,</l>
                <l xml:id="d001l48" n="48">Sordidulos vates talia serta decent.</l>
                <l xml:id="d001l49" n="49">Salmacis est vobis Helicon, date vota Priapo,</l>
                <l xml:id="d001l50" n="50">Hellespontiacis ponite thura focis,</l>
                <l xml:id="d001l51" n="51">Sit liquor Asphalti vobis pro Phocidis unda,</l>
                <l xml:id="d001l52" n="52">Stringit ubi infames sulfuris ardor aquas.</l>
                <l xml:id="d001l53" n="53">Desine, pone lyram, vates insane, nec ultra</l>
                <l xml:id="d001l54" n="54">Cum Stygiis Dirces flumina iunge vadis!</l>
                <l xml:id="d001l55" n="55">Prostituis Musas meretricis imagine facta,</l>
                <l xml:id="d001l56" n="56">Ante cavernosi fornicis antra locas,</l>
                <l xml:id="d001l57" n="57">Frangis honestatem frontis gremiumque sinumque</l>
                <l xml:id="d001l58" n="58">Solvis et infames mittis in ora modos.</l>
                <l xml:id="d001l59" n="59">Omnia das turpi Musis loca sacra Dione</l>
                <l xml:id="d001l60" n="60">Atque pudiciciae non sinis esse locum.</l>
                <l xml:id="d001l61" n="61">Propterea merito pro vate vocabere laeno,</l>
                <l xml:id="d001l62" n="62">Elogio sceleri conveniente tuo.</l>
                <l xml:id="d001l63" n="63">Si legeret casu spurcum Lucretia carmen,</l>
                <l xml:id="d001l64" n="64">Contereret presso carmina lecta pede.</l>
                <l xml:id="d001l65" n="65">Quod prohibet fieri, quod vult natura taceri,</l>
                <l xml:id="d001l66" n="66">Promis et urbanum mellifluumque putas:</l>
                <l xml:id="d001l67" n="67">Falleris haud aliter quam, qui pro piscibus hydros,</l>
                <l xml:id="d001l68" n="68">Pro violis tribulos aut aconita legit.</l>
                <l xml:id="d001l69" n="69">Id canis, a sola quod sit meretrice videndum,</l>
                <l xml:id="d001l70" n="70">Quod nisi lascivo non queat ore legi.</l>
                <l xml:id="d001l71" n="71">I procul a gravium coetu, scelerate, virorum,</l>
                <l xml:id="d001l72" n="72">Fer procul a sacra relligione gradum!</l>
                <l xml:id="d001l73" n="73">Haec levitas gravibus fit perniciosa poetis.</l>
                <l xml:id="d001l74" n="74">Namque leves studio credimur esse pari,</l>
                <l xml:id="d001l75" n="75">Non bene de fidei rebus sentire putamur,</l>
                <l xml:id="d001l76" n="76">Innocui culpae laedimur ense tuae.</l>
                <l xml:id="d001l77" n="77">Hi veriti non sunt sanctas per scorta sorores</l>
                <l xml:id="d001l78" n="78">Ducere et ad tantum sollicitare nefas.</l>
                <l xml:id="d001l79" n="79">Vina Mimalloniae vobis dant Cretica Bacchae,</l>
                <l xml:id="d001l80" n="80">Et vetat infundi sordida Thyas aquam.</l>
                <l xml:id="d001l81" n="81">Tale docet Semeles puer et Laemargia carmen,</l>
                <l xml:id="d001l82" n="82">Bacchidas et Veneres ista poesis olet.</l>
                <l xml:id="d001l83" n="83">Castalium veri potant, non vina poetae,</l>
                <l xml:id="d001l84" n="84">Sobrietas fons est ebrietasque merum.</l>
                <l xml:id="d001l85" n="85">Qui bibit assidue gelidis de fontibus undam</l>
                <l xml:id="d001l86" n="86">Et vitreo siccam diluit amne sitim,</l>
                <l xml:id="d001l87" n="87">Carmina casta facit, Veneris commertia vitat</l>
                <l xml:id="d001l88" n="88">Nec movet ad versus ora pudica leves.</l>
                <l xml:id="d001l89" n="89">Vina iocosque canunt Veneris Bacchique poetae;</l>
                <l xml:id="d001l90" n="90">Quod latet in vapido pectore carmen, olet.</l>
                <l xml:id="d001l91" n="91">Hi sunt, quos statuens sancti consortia coetus</l>
                <l xml:id="d001l92" n="92">Esse procul iusta iussit ab urbe Plato.</l>
                <l xml:id="d001l93" n="93">Fautores scelerum corruptoresque iuventae</l>
                <l xml:id="d001l94" n="94">In mala deceptum plurima vulgus agunt,</l>
                <l xml:id="d001l95" n="95">Dumque licere volunt, suasit quaecunque voluptas,</l>
                <l xml:id="d001l96" n="96">In mores acuunt spicula multa pios.</l>
                <l xml:id="d001l97" n="97">Improba garrulitas verbisque procacibus ardens</l>
                <l xml:id="d001l98" n="98">Seminat in sanctam noxia verba fidem.</l>
                <l xml:id="d001l99" n="99">I, miser, et veniam Superos pro crimine posce!</l>
                <l xml:id="d001l100" n="100">Ante flagellati vulnera quinque Dei</l>
                <l xml:id="d001l101" n="101">Voce, genu flexo, lachrymis et pectore tunso,</l>
                <l xml:id="d001l102" n="102">Fletibus erroris damna repende tui!</l>
                <l xml:id="d001l103" n="103">Carmine qui celebrat vesana Cupidinis arma</l>
                <l xml:id="d001l104" n="104">Et Veneri nervos ingeniumque dicat,</l>
                <l xml:id="d001l105" n="105">Hic iacit in saniem violas, in stercus amomum</l>
                <l xml:id="d001l106" n="106">Atque sub obscoenos lilia verna sues,</l>
                <l xml:id="d001l107" n="107">Sulfuream Laethes haurit de fontibus undam</l>
                <l xml:id="d001l108" n="108">Et Stygiam lato gutture potat aquam,</l>
                <l xml:id="d001l109" n="109">Se facit indignum, Superos qui cernat et astra.</l>
                <l xml:id="d001l110" n="110">Nam miser in solam lumina vertit humum,</l>
                <l xml:id="d001l111" n="111">Transfugit a Superis ad limina Ditis et ardet</l>
                <l xml:id="d001l112" n="112">Gaudia contempto luxuriosa Deo.</l>
                <l xml:id="d001l113" n="113">Est opus ardentem frenis arcere iuventam</l>
                <l xml:id="d001l114" n="114">Nec sinere in mores luxuriare malos.</l>
                <l xml:id="d001l115" n="115">Collige terrenis mixtum de sordibus aurum,</l>
                <l xml:id="d001l116" n="116">Gemmaque in illustri splendeat ista loco!</l>
                <l xml:id="d001l117" n="117">Est Deus, est trinum semper laudabile numen,</l>
                <l xml:id="d001l118" n="118">Unde trahunt rerum semina prima genus,</l>
                <l xml:id="d001l119" n="119">Spirituum soboles coelique decemplicis astra</l>
                <l xml:id="d001l120" n="120">Astrorumque vices multiplicesque viae.</l>
                <l xml:id="d001l121" n="121">Sunt animae Divum, nitido quos ethere virtus</l>
                <l xml:id="d001l122" n="122">Donat, et hos sanctos indigetesque vocant,</l>
                <l xml:id="d001l123" n="123">Et quae materiam prebent elementa caducis</l>
                <l xml:id="d001l124" n="124">Rebus et aeternae dant alimenta neci.</l>
                <l xml:id="d001l125" n="125">Sunt Herebi manes, sunt tartara nigra lacusque</l>
                <l xml:id="d001l126" n="126">Sulfurei et nigri regna profunda Iovis,</l>
                <l xml:id="d001l127" n="127">Sunt loca poenarum, sunt altae ergastula mortis,</l>
                <l xml:id="d001l128" n="128">Sub quibus aeterno Lucifer igne calet.</l>
                <l xml:id="d001l129" n="129">Sunt scelerum poenae tormentaque debita nostris</l>
                <l xml:id="d001l130" n="130">Sordibus et Veneri carminibusque tuis.</l>
                <l xml:id="d001l131" n="131">Sunt ea, quae profert aer, quae parturit aequor,</l>
                <l xml:id="d001l132" n="132">Quae generat pingui dedala terra sinu,</l>
                <l xml:id="d001l133" n="133">Multicolor facies agri sylvaeque comantes,</l>
                <l xml:id="d001l134" n="134">Multisonae volucres multivagaeque ferae.</l>
                <l xml:id="d001l135" n="135">Sunt sophiae partes, est ingeniosa mathesis</l>
                <l xml:id="d001l136" n="136">Verbaque clamosi litigiosa fori,</l>
                <l xml:id="d001l137" n="137">Sunt hominum vitae, sunt digna negocia versu,</l>
                <l xml:id="d001l138" n="138">Plurima gesta foris, plurima gesta domi.</l>
                <l xml:id="d001l139" n="139">Collige divorum mortes et fortia facta!</l>
                <l xml:id="d001l140" n="140">Inclyta martyrii bella rubentis habes,</l>
                <l xml:id="d001l141" n="141">Iugera multiferae tibi sunt telluris et horti,</l>
                <l xml:id="d001l142" n="142">Navigium, merces velivolumque mare.</l>
                <l xml:id="d001l143" n="143">Sunt tibi pampineo vestiti palmite colles,</l>
                <l xml:id="d001l144" n="144">Sunt iuga, sunt valles multicomumque nemus,</l>
                <l xml:id="d001l145" n="145">Arva, lacus, urbes, castella, suburbia, villae.</l>
                <l xml:id="d001l146" n="146">Sunt cava, sunt tenui flumina pressa vado.</l>
                <l xml:id="d001l147" n="147">Elige de multis aliquid, tibi copia rerum</l>
                <l xml:id="d001l148" n="148">Maxima, materiam carminis ista ferent.</l>
                <l xml:id="d001l149" n="149">Nata freto Venus est, Veneremque sub aequora mitte,</l>
                <l xml:id="d001l150" n="150">Infima qua nigris pallet abyssus aquis.</l>
                <l xml:id="d001l151" n="151">Id cane, quod tetrici possint audire Catones,</l>
                <l xml:id="d001l152" n="152">Quod probet Hippolyti Penelopesque pudor!</l>
                <l xml:id="d001l153" n="153">Tunc ego te vatis dignum cognomine dicam,</l>
                <l xml:id="d001l154" n="154">Tunc tua cantari digna poesis erit,</l>
                <l xml:id="d001l155" n="155">Tunc Helicona bibes castisque rigabere lymphis,</l>
                <l xml:id="d001l156" n="156">Si Venus in versu non erit ulla tuo.</l>
            </div1>
        </body>
    </text>
</TEI>
