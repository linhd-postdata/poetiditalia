<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-par4">
                    <title>Parthenice quarta sive Diva Agatha</title>
                    <title type="short">Parthenice quarta sive Diva Agatha</title>
                    <abbr>Parth. IV</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="1961">1961</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>9.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Nicola Ruzzenenti</bibl>
                </head>
                <p xml:id="d001l1" n="0|1">Baptistae Mantuani carmelitae theologi | quartae parthenices Divae Agathae, agon.</p>
                <lb/>
                <l xml:id="d001l2" n="1">Postquam Margaritae celebravimus acta, supersunt</l>
                <l xml:id="d001l3" n="2">Divae Agathae memoranda novo praeconia cantu.</l>
                <l xml:id="d001l4" n="3">Illo igitur sancto igne meas accende medullas</l>
                <l xml:id="d001l5" n="4">Magne pater, non quem rapuisse Promethea fama est</l>
                <l xml:id="d001l6" n="5">In communem hominum interitum, sed quod tua proles</l>
                <l xml:id="d001l7" n="6">Abstulit antiquam faciens nova saecula noctem.</l>
                <l xml:id="d001l8" n="7">Ingenioque absterge situm, quem longa reliquit</l>
                <l xml:id="d001l9" n="8">Ira Erebi molita necem, languore semestri</l>
                <l xml:id="d001l10" n="9">Pingue uber depasta animi, populata vigorem</l>
                <l xml:id="d001l11" n="10">Mentis, et in sensus bacchata hostiliter omnes.</l>
                <l xml:id="d001l12" n="11">Ante deos regno pulsos Trinacria quondam</l>
                <l xml:id="d001l13" n="12">Italiae coniuncta, graves enixa tyrannos</l>
                <l xml:id="d001l14" n="13">Languit, ipsa suo periens ut vipera partu.</l>
                <l xml:id="d001l15" n="14">Protulit et vastos immania monstra Gigantes</l>
                <l xml:id="d001l16" n="15">Ventrimanos olim, manibus quia pabula ventri</l>
                <l xml:id="d001l17" n="16">Quaesierint, et Cyclopes a luminis orbe</l>
                <l xml:id="d001l18" n="17">Grandi appellatos, iuga per nebulosa Pachynni,</l>
                <l xml:id="d001l19" n="18">Per Lilybaea antra errantes, per saxa Pelori,</l>
                <l xml:id="d001l20" n="19">Et per Acragantis latera, igniferamque per Aethnam.</l>
                <l xml:id="d001l21" n="20">Aethnam ubi Titanis sobolem dixere sepultum</l>
                <l xml:id="d001l22" n="21">Enceladum veteres spirare incendia, et atrum</l>
                <l xml:id="d001l23" n="22">Cum nebulis cinerem, et lapides impellere ad auras</l>
                <l xml:id="d001l24" n="23">Ore procelloso, tempestatesque fragosas</l>
                <l xml:id="d001l25" n="24">Volvere, et in campos ardens effundere sulfur.</l>
                <l xml:id="d001l26" n="25">At postquam patrio soboles descendit Olympo</l>
                <l xml:id="d001l27" n="26">Sancti patris summi, coepit melioribus astris</l>
                <l xml:id="d001l28" n="27">Aspirare poli regnis mortalibus ardor,</l>
                <l xml:id="d001l29" n="28">Et foetus proferre alios, mansuetaque corda</l>
                <l xml:id="d001l30" n="29">Gignere, et imbibitum redolentia pectora numen</l>
                <l xml:id="d001l31" n="30">Imprimis Catanaeam Agathen splendore parentum,</l>
                <l xml:id="d001l32" n="31">Forma, aetate, opibus, claram, cui rector averni</l>
                <l xml:id="d001l33" n="32">Ille per Aethnaeam qui se cratera volanti</l>
                <l xml:id="d001l34" n="33">Sustulit in coelum curru, rapuitque parentis</l>
                <l xml:id="d001l35" n="34">Thesmophorae natam flores in serta legentem,</l>
                <l xml:id="d001l36" n="35">Ille, inquam, foedum ore niger crudelia bella</l>
                <l xml:id="d001l37" n="36">Movit in aeternas cupiens auferre tenebras.</l>
                <l xml:id="d001l38" n="37">Consul erat Siculis vir detestabilis, ora</l>
                <l xml:id="d001l39" n="38">Sola ferens hominis, morem ingeniumque ferarum</l>
                <l xml:id="d001l40" n="39">Quintius a Decio missus, sceleratior ipso</l>
                <l xml:id="d001l41" n="40">Barbaro et immani domino, sine numine mundum</l>
                <l xml:id="d001l42" n="41">Esse putans, fieri incerto ratus omnia casu.</l>
                <l xml:id="d001l43" n="42">Iste videns Agathen Trinacridas ante puellas</l>
                <l xml:id="d001l44" n="43">Ire, venustate, ingenio, natalibus altis,</l>
                <l xml:id="d001l45" n="44">Arsit eam, iaculis armatus et igne Cupido</l>
                <l xml:id="d001l46" n="45">Ictu hominem duplici dum vult invadere, telum</l>
                <l xml:id="d001l47" n="46">Cupidis auratae Cocytide lavit in unda</l>
                <l xml:id="d001l48" n="47">Saepius, in Phlegethonte facem succendit, et uno</l>
                <l xml:id="d001l49" n="48">Impete percussit plagis fera corda duabus.</l>
                <l xml:id="d001l50" n="49">At Deus astrorum dominus praecordia sancta</l>
                <l xml:id="d001l51" n="50">Virginis afflatu studia in contraria vertit.</l>
                <l xml:id="d001l52" n="51">Et quando ad facinus magis ille hortatur et urget</l>
                <l xml:id="d001l53" n="52">Haec armata Deo, scelus id tanto amplius horret.</l>
                <l xml:id="d001l54" n="53">Aeger amans bacchatur, uti cum taurus Asilo</l>
                <l xml:id="d001l55" n="54">Concitus erecta circumvolat invia cauda</l>
                <l xml:id="d001l56" n="55">Pascua, collectasque cavis vomit acriter auras</l>
                <l xml:id="d001l57" n="56">Naribus, irarumque sonantem proiicit aestum,</l>
                <l xml:id="d001l58" n="57">Versat mille dolos, varias excogitat artes</l>
                <l xml:id="d001l59" n="58">Ingeniosus amor: Venerisque astuta libido.</l>
                <l xml:id="d001l60" n="59">Relligio tandem nova contemptusque Deorum</l>
                <l xml:id="d001l61" n="60">Causa sit, hic fretus titulis crudele tyrannus</l>
                <l xml:id="d001l62" n="61">Aggreditur facinus pietas via facta nocendi.</l>
                <l xml:id="d001l63" n="62">Iudice sub vitio virtus rea sistitur, actor</l>
                <l xml:id="d001l64" n="63">Impietas, patrona Venus, mendacia testes.</l>
                <l xml:id="d001l65" n="64">Scortum illustre fuit Catanae, iuvenumque vorago</l>
                <l xml:id="d001l66" n="65">Publica natarum stupris Aphrodisia septem</l>
                <l xml:id="d001l67" n="66">Dives, agens lusas Circaeo carmine mentes</l>
                <l xml:id="d001l68" n="67">Quo libuit, genus omne mali maga docta veneni.</l>
                <l xml:id="d001l69" n="68">Istius in ludum disciplinamque procacem</l>
                <l xml:id="d001l70" n="69">Missa Agathe, coeleste animo positura severo</l>
                <l xml:id="d001l71" n="70">Propositum, lenociniis vicianda subintrat</l>
                <l xml:id="d001l72" n="71">Turpe magisterium. Talem flevere rapinam</l>
                <l xml:id="d001l73" n="72">Acturi aeterno vitam in squalore parentes.</l>
                <l xml:id="d001l74" n="73">Sed velut incassum tumidis mare verberat undis</l>
                <l xml:id="d001l75" n="74">Littoream cautem, meretrix ita pectora frustra</l>
                <l xml:id="d001l76" n="75">Virginis attendat, frustraque annititur altum</l>
                <l xml:id="d001l77" n="76">Demoliri animum, stant fortia pectora contra</l>
                <l xml:id="d001l78" n="77">Blanditias omnemque metum, devota Tonanti</l>
                <l xml:id="d001l79" n="78">Corda immota manent. "Quid tempora perditis - inquit -</l>
                <l xml:id="d001l80" n="79">Virgo, infoelices animae? Quid pergitis ore</l>
                <l xml:id="d001l81" n="80">Flectere, vi nulla, nulla arte domabile pectus?</l>
                <l xml:id="d001l82" n="81">Flumina terrores, nimbi promissa, fugaces</l>
                <l xml:id="d001l83" n="82">Verba noti, moles ego ferrea, saxea supra</l>
                <l xml:id="d001l84" n="83">Fundamenta sedens, ventos et flumina et imbres</l>
                <l xml:id="d001l85" n="84">Contra stare valens, casu potentior omni."</l>
                <l xml:id="d001l86" n="85">Sic virgo, admirans virtutem in virgine tantam</l>
                <l xml:id="d001l87" n="86">Horruit, et divinum, aliquod confessa, pepercit</l>
                <l xml:id="d001l88" n="87">Irritare Deum meretrix, nec adire puellam</l>
                <l xml:id="d001l89" n="88">Amplius ausa refert vesano haec omnia amanti</l>
                <l xml:id="d001l90" n="89">Sic memorans. "Frustra, consul Romane, laboras,</l>
                <l xml:id="d001l91" n="90">Quicquid id est, humano animo constantia maior."</l>
                <l xml:id="d001l92" n="91">Res miranda, ullis nescit mansuescere verbis,</l>
                <l xml:id="d001l93" n="92">Ferunt sensisse lyram cum moenia Thebis</l>
                <l xml:id="d001l94" n="93">Poneret Amphion, portavit Ariona delphin</l>
                <l xml:id="d001l95" n="94">Carmine lenitus, citharam, sylvasque ferasque</l>
                <l xml:id="d001l96" n="95">Thraiciam memorant et plectra Orphaea sequutas.</l>
                <l xml:id="d001l97" n="96">Saevior ista feris, et marmore durior, aeque</l>
                <l xml:id="d001l98" n="97">Ferre invicta minas et blandimenta virago.</l>
                <l xml:id="d001l99" n="98">Sic meretrix insanus amans convertit amorem</l>
                <l xml:id="d001l100" n="99">In crudele odium, furit indignata repulsam</l>
                <l xml:id="d001l101" n="100">Mens obscaena, truces vocat ad tormenta ministros</l>
                <l xml:id="d001l102" n="101">Infligenda, trahi iubet a lictore puellam</l>
                <l xml:id="d001l103" n="102">Ingenuam, simul afferri clamoribus altis</l>
                <l xml:id="d001l104" n="103">Imperat instrumenta, quibus saevire tyranni</l>
                <l xml:id="d001l105" n="104">Sunt soliti, latamque implet cruciatibus aulam.</l>
                <l xml:id="d001l106" n="105">Insontem ferus aggrediens "quid sacra Deorum</l>
                <l xml:id="d001l107" n="106">Quid contemnis - ait - superos? Animosa virago,</l>
                <l xml:id="d001l108" n="107">Non ego contemno superos, neque sacra Deorum</l>
                <l xml:id="d001l109" n="108">Respondit, sed quos superos tu insane Deosque</l>
                <l xml:id="d001l110" n="109">Appellare audes sunt cum Plutone sepulti</l>
                <l xml:id="d001l111" n="110">Sub Phlegetonte, illic Venus est tua, Iuppiter illic,</l>
                <l xml:id="d001l112" n="111">Et tota cum prole miser Saturnus, Olympo</l>
                <l xml:id="d001l113" n="112">Gens indigna, solumque infra, non aethera supra</l>
                <l xml:id="d001l114" n="113">Diis domus est, superos ideo appellare nefandum.</l>
                <l xml:id="d001l115" n="114">Vos lemurum consueti umbris perferre nequitis</l>
                <l xml:id="d001l116" n="115">Christi solem oculis, iubar impia lumina sanctum</l>
                <l xml:id="d001l117" n="116">Aversata suae nostis caligine gaudent."</l>
                <l xml:id="d001l118" n="117">Talia dicentem consul Iove plenus et ira</l>
                <l xml:id="d001l119" n="118">Caedi alapis flagrisque diu crudeliter usque</l>
                <l xml:id="d001l120" n="119">Imperat, ad sacro manantia sanguine terga.</l>
                <l xml:id="d001l121" n="120">Mox iubet ad tormenta oculos convertere, foedo</l>
                <l xml:id="d001l122" n="121">Sic minitans vultu, linguax, temeraria, divum</l>
                <l xml:id="d001l123" n="122">Impia contemptrix, postquam te insania vexat</l>
                <l xml:id="d001l124" n="123">Tanta, aliis exempla feres, cruciabere donec</l>
                <l xml:id="d001l125" n="124">Vel melius sapias ac diis libamina ponas,</l>
                <l xml:id="d001l126" n="125">Vel moriens sontem hanc animam sub tartara mittas.</l>
                <l xml:id="d001l127" n="126">Illa nihil titubans et mente aequabilis alta,</l>
                <l xml:id="d001l128" n="127">Subrisit poenas atque instrumenta dolorum.</l>
                <l xml:id="d001l129" n="128">Laeta ergo et gaudens sperabunda latentes</l>
                <l xml:id="d001l130" n="129">Mittitur in tenebras, et carcere conditur atro.</l>
                <l xml:id="d001l131" n="130">Altera lux positis celebrabat prandia mensis,</l>
                <l xml:id="d001l132" n="131">Cum e tenebris educta iterum consistere ad auras</l>
                <l xml:id="d001l133" n="132">Cogitur, et divis Panchaeum accendere odorem.</l>
                <l xml:id="d001l134" n="133">"Illa negans, quae vestra - inquit - dementia, saxis</l>
                <l xml:id="d001l135" n="134">Incurvare caput? lignum Themesaeaque signa</l>
                <l xml:id="d001l136" n="135">Appellare Deos? Deus est qui condidit orbem</l>
                <l xml:id="d001l137" n="136">Coelorum, terraeque opifex, qui sydera torquens</l>
                <l xml:id="d001l138" n="137">Sustinet, et figit coelis elementa citatis,</l>
                <l xml:id="d001l139" n="138">Huic uni mortale genus libamina debet.</l>
                <l xml:id="d001l140" n="139">Sed manuum vestrarum operi putri atque caduco</l>
                <l xml:id="d001l141" n="140">Sacra dari turpe, absurdum, puerile, nefandum.</l>
                <l xml:id="d001l142" n="141">Propterea neque sacra dabo, neque thure litabo."</l>
                <l xml:id="d001l143" n="142">Talibus ardentes in pectore consulis iras</l>
                <l xml:id="d001l144" n="143">Concitat eloquiis, terrenae prodiga vitae</l>
                <l xml:id="d001l145" n="144">Nil timet, et poenis occurrit atrocibus ultro.</l>
                <l xml:id="d001l146" n="145">Consul ad astantes magno clamore ministros</l>
                <l xml:id="d001l147" n="146">Vociferat. "spoliate magam, suspendite nudam</l>
                <l xml:id="d001l148" n="147">Pubetenus, ferro laniate, et adurite flammis</l>
                <l xml:id="d001l149" n="148">Sacrilegam, nostrarum hostem legum atque Deorum."</l>
                <l xml:id="d001l150" n="149">Extemplo, velut in leporem toto agmine pardus,</l>
                <l xml:id="d001l151" n="150">Fertur inhumanus lictor, nudataque duris</l>
                <l xml:id="d001l152" n="151">Membra catenarum complexibus ambit, et alta</l>
                <l xml:id="d001l153" n="152">A trabe suspensam flagris domat, Isia candens</l>
                <l xml:id="d001l154" n="153">Lamina mordaci tactu premit, igne soluta</l>
                <l xml:id="d001l155" n="154">Iam cute liquuntur stridenti viscera ferro.</l>
                <l xml:id="d001l156" n="155">Et sacer in coelum rapitur vapor, undique fervens</l>
                <l xml:id="d001l157" n="156">Sudat adeps, mixtusque adipi pendentia inundat</l>
                <l xml:id="d001l158" n="157">Pallia, et in terram largo cruor aestuat imbre.</l>
                <l xml:id="d001l159" n="158">Nec furor est sedatus adhuc, cum gaudia virgo</l>
                <l xml:id="d001l160" n="159">In poenis confessa foret, iubet ubera duro</l>
                <l xml:id="d001l161" n="160">Forcipe comprendi, niveoque a pectore velli.</l>
                <l xml:id="d001l162" n="161">Iussa capessentes correpto ex igne metallo</l>
                <l xml:id="d001l163" n="162">Scintillante sinum invadunt lacerantque ministri</l>
                <l xml:id="d001l164" n="163">Alitis in morem, Tytio quae infesta giganti</l>
                <l xml:id="d001l165" n="164">Exta rapit, vel quae sine Promethea rostro</l>
                <l xml:id="d001l166" n="165">Fligit, in aeternos semper redeunte dolores.</l>
                <l xml:id="d001l167" n="166">Tum virgo. "Non te immanis fere et impie, non te</l>
                <l xml:id="d001l168" n="167">Ergo pudet quae in matre infans haurire solebas</l>
                <l xml:id="d001l169" n="168">Foemineo in sexu tam atrocibus ubera plagis</l>
                <l xml:id="d001l170" n="169">Caedere, et altrices hominum violare mamillas?</l>
                <l xml:id="d001l171" n="170">Sed mihi sat, nulli quod mens obnoxia ferro,</l>
                <l xml:id="d001l172" n="171">Nil membris fraudata suis syncera supersit.</l>
                <l xml:id="d001l173" n="172">Corpus eat, mole hac tandem exonerata recedam</l>
                <l xml:id="d001l174" n="173">Ad Superos, rapientque tui te in Tartara divi."</l>
                <l xml:id="d001l175" n="174">Talia dicentem vultuque animoque ferentem</l>
                <l xml:id="d001l176" n="175">Supplicium laeto, iubet in Chaos ire profundi</l>
                <l xml:id="d001l177" n="176">Carceris, inferri prohibens alimenta Tyrannus,</l>
                <l xml:id="d001l178" n="177">Vulneribusque negans usum medicaminis omnem.</l>
                <l xml:id="d001l179" n="178">Sola in nocte gravi residens in codice duro</l>
                <l xml:id="d001l180" n="179">Conversis in coelum oculis immobilis orat.</l>
                <l xml:id="d001l181" n="180">Dum faceret medio nox alta silentia cursu</l>
                <l xml:id="d001l182" n="181">Et niger Hesperias iret casurus in undas</l>
                <l xml:id="d001l183" n="182">Scorpius, illustri geminis surgentibus ore,</l>
                <l xml:id="d001l184" n="183">Ecce senex celeri lapsus per nubila cursu</l>
                <l xml:id="d001l185" n="184">Petrus adest, et caeca altis abscondita in umbris</l>
                <l xml:id="d001l186" n="185">Claustra subit, Petroque comes medicamina portans</l>
                <l xml:id="d001l187" n="186">Assyrius Lucas in nube absconditus alba,</l>
                <l xml:id="d001l188" n="187">It funale gerens pueri sub imagine Cosmas,</l>
                <l xml:id="d001l189" n="188">Poeonios ambo succos, Asclepidas ambo</l>
                <l xml:id="d001l190" n="189">Syntheses edocti, fomenta Machaonios ambo</l>
                <l xml:id="d001l191" n="190">Tum virgo insolitam lucem formamque virilem</l>
                <l xml:id="d001l192" n="191">Pastillos et vasa manu chirurga ferentem</l>
                <l xml:id="d001l193" n="192">Admirata. "Quid haec (inquit) medicamina portas</l>
                <l xml:id="d001l194" n="193">Quisquis es? Ulla meis nunquam cataplasmata membris</l>
                <l xml:id="d001l195" n="194">Aut emplastra tuli. Placido tum Ianitor ore</l>
                <l xml:id="d001l196" n="195">Nil Agathe dubitandum - inquit - cum vulnera passa es</l>
                <l xml:id="d001l197" n="196">Ista aderam, corpusque videns curabile veni</l>
                <l xml:id="d001l198" n="197">Allaturus opem medicam." Tum vulnera tangens</l>
                <l xml:id="d001l199" n="198">Unguine vitali totam instaurant, et omni</l>
                <l xml:id="d001l200" n="199">Corpore deterso redivivis pectora mammis</l>
                <l xml:id="d001l201" n="200">Implevere sinum, roseoque revixit in ore</l>
                <l xml:id="d001l202" n="201">Cum candore rubor, manibus coma vulsa protervis</l>
                <l xml:id="d001l203" n="202">In nodum legemque redit, compescitur omnis</l>
                <l xml:id="d001l204" n="203">Esuries, liquidum teneros corroborat artus</l>
                <l xml:id="d001l205" n="204">Nectar, et ambrosiae potis alimonia succis.</l>
                <l xml:id="d001l206" n="205">Quarta dies alium Titana ferebat in Axem</l>
                <l xml:id="d001l207" n="206">Cum gravibus spirans odiis letale venenum</l>
                <l xml:id="d001l208" n="207">E latebris consul iubet ad tormenta puellam</l>
                <l xml:id="d001l209" n="208">Restitui, si vivit adhuc: ieiunia passam</l>
                <l xml:id="d001l210" n="209">Longa, laborantem plagis, ac verbere tanto</l>
                <l xml:id="d001l211" n="210">Protritam, fato iam concessisse putabat.</l>
                <l xml:id="d001l212" n="211">Illa autem nedum vivens sed splendida vultu</l>
                <l xml:id="d001l213" n="212">Purpureo redit in bellum, quam corpore toto</l>
                <l xml:id="d001l214" n="213">Incolumen miratus ait. "Dii prima ferentes</l>
                <l xml:id="d001l215" n="214">Vulnera, fecerunt aliis loca, sacra Tonanti</l>
                <l xml:id="d001l216" n="215">Redde Iovi, vel ferre para genus omne dolorum.</l>
                <l xml:id="d001l217" n="216">Illa, quid ad nugas insane recurris easdem?</l>
                <l xml:id="d001l218" n="217">Sat mea nota tibi, tua mi sententia, divis</l>
                <l xml:id="d001l219" n="218">Quos hominum fecere manus libamina non sum</l>
                <l xml:id="d001l220" n="219">Oblatura, potes cruciare, infligere mortem,</l>
                <l xml:id="d001l221" n="220">Non potes hoc suadere nefas, vitam atque salutem</l>
                <l xml:id="d001l222" n="221">Non stygiae, dii vestri, animae tribuere, sed orbis</l>
                <l xml:id="d001l223" n="222">Omnipotens regnis qui praesidet omnibus author.</l>
                <l xml:id="d001l224" n="223">Divorum natura procax, dira, invida, mendax,</l>
                <l xml:id="d001l225" n="224">At Deus humanum, clemens et amabile numen.</l>
                <l xml:id="d001l226" n="225">Officium, prodesse, Dei est, offendere divum,</l>
                <l xml:id="d001l227" n="226">Sulfuris ardenti quotiens descendit ab Aethna</l>
                <l xml:id="d001l228" n="227">Impetus in campos, vestrorum est ira Deorum</l>
                <l xml:id="d001l229" n="228">Laeta malis hominum, sed quando coercita fluxum</l>
                <l xml:id="d001l230" n="229">Sistit inundantem, Deus est servare labores</l>
                <l xml:id="d001l231" n="230">Sollicitus nostros, et nos defendere ab orco.</l>
                <l xml:id="d001l232" n="231">Vix ea finierat cum percitus igne Megaerae</l>
                <l xml:id="d001l233" n="232">- consul ait - testis tellurem insternite acutis,</l>
                <l xml:id="d001l234" n="233">Addite flagrantes prunas, haec mollia ferte</l>
                <l xml:id="d001l235" n="234">Strata super nudam, et ferro versate tridenti</l>
                <l xml:id="d001l236" n="235">Ocyus, accelerant famuli et mandata capessunt."</l>
                <l xml:id="d001l237" n="236">Ipsa togam laetis animis exuta propinquat</l>
                <l xml:id="d001l238" n="237">Ignibus, atque moras lictorum accusat inertes.</l>
                <l xml:id="d001l239" n="238">Illi irascens indignatique rapaces</l>
                <l xml:id="d001l240" n="239">Iniiciunt furcas, correptaque dentibus uncis</l>
                <l xml:id="d001l241" n="240">Membra foco infligunt, et per fragmenta iacentem</l>
                <l xml:id="d001l242" n="241">Nunc prono ore trahunt laniantibus ubera testis,</l>
                <l xml:id="d001l243" n="242">Nunc in terga unco grassante per ilia conto.</l>
                <l xml:id="d001l244" n="243">Instaurant alii flammas, et follibus actis</l>
                <l xml:id="d001l245" n="244">Undique perflantes animant incendia vento.</l>
                <l xml:id="d001l246" n="245">Interea immanes dum fert innoxia poenas,</l>
                <l xml:id="d001l247" n="246">Ecce soli horrendo concussa palatia motu</l>
                <l xml:id="d001l248" n="247">Urbe tremunt tota, fractis compagibus alta</l>
                <l xml:id="d001l249" n="248">Tecta ruunt paries abiens finit ire lacunar</l>
                <l xml:id="d001l250" n="249">In miseras hominum caedes, fragor undique et ingens</l>
                <l xml:id="d001l251" n="250">Murmur, et auditae voces per nubila longe.</l>
                <l xml:id="d001l252" n="251">Per fora desertis domibus, per compita turbae</l>
                <l xml:id="d001l253" n="252">Errant attonitae, ut pavidi sine matribus agni.</l>
                <l xml:id="d001l254" n="253">Pes titubat saliente solo, malefida dehiscit</l>
                <l xml:id="d001l255" n="254">Praecipitesque aperit terra usque in tartara rimas.</l>
                <l xml:id="d001l256" n="255">Consulis extemplo ruit ad praetoria vulgus</l>
                <l xml:id="d001l257" n="256">Turmatim qua visa magis via tuta, tumultu</l>
                <l xml:id="d001l258" n="257">Vociferante omnem everti cum civibus urbem,</l>
                <l xml:id="d001l259" n="258">Coelestesque Deos offendi immanibus istis</l>
                <l xml:id="d001l260" n="259">Suppliciis, et rectorem maris Ennosigaeum</l>
                <l xml:id="d001l261" n="260">Oppugnare suis positas in finibus oras,</l>
                <l xml:id="d001l262" n="261">Et Catanae irasci, mox tempestate futurum</l>
                <l xml:id="d001l263" n="262">Ut vicina gravi vomat Aethna incendia, longe</l>
                <l xml:id="d001l264" n="263">Vulcano spargente ignes cineremque per agros.</l>
                <l xml:id="d001l265" n="264">Talia suspenso consul dum cogitat ore,</l>
                <l xml:id="d001l266" n="265">Ecce duo nex primis tecto illabente necati</l>
                <l xml:id="d001l267" n="266">Os laceri, totos fracti crudeliter artus,</l>
                <l xml:id="d001l268" n="267">Iudicibus vix tracti altae mole ruinae</l>
                <l xml:id="d001l269" n="268">Exportantur, eunt pondus lugubre ferentes</l>
                <l xml:id="d001l270" n="269">Cum lachrymis famuli, nec longe a limine ponunt</l>
                <l xml:id="d001l271" n="270">Attoniti, non audentes in tecta reverti,</l>
                <l xml:id="d001l272" n="271">Nec proferre gradum ulterius, neque ducere funus,</l>
                <l xml:id="d001l273" n="272">Ac veriti plantis titubantem insistere campum.</l>
                <l xml:id="d001l274" n="273">Territus et gelida victus formidine consul</l>
                <l xml:id="d001l275" n="274">Pulverulentam Agathen revocari in vincula mandat.</l>
                <l xml:id="d001l276" n="275">Quo simul ac ventum genibus super aspera flexis</l>
                <l xml:id="d001l277" n="276">Saxa orans animam ingenti clamore profudit.</l>
                <l xml:id="d001l278" n="277">Christigenae extemplo irrumpunt durante tumultu,</l>
                <l xml:id="d001l279" n="278">Raptaque marmoreo membra imposuere sepulcro.</l>
                <l xml:id="d001l280" n="279">Et super iniecto clauserunt marmora velo.</l>
                <l xml:id="d001l281" n="280">Iamque oriens octava dies horrenda ferebat</l>
                <l xml:id="d001l282" n="281">Et spectanda metu Siculis miracula magno.</l>
                <l xml:id="d001l283" n="282">Aethna cavernosis quae tanta incendia nutrit</l>
                <l xml:id="d001l284" n="283">Visceribus, vento inflari et mugire per omnem</l>
                <l xml:id="d001l285" n="284">Trinacriam, ac strepitu resonare tonitrua magno</l>
                <l xml:id="d001l286" n="285">Coepit, et accensis flammam eructare caminis.</l>
                <l xml:id="d001l287" n="286">Continuo pavefactae urbes, ad sydera iunctas</l>
                <l xml:id="d001l288" n="287">Attollunt cum voce manus, et sacra frequentant</l>
                <l xml:id="d001l289" n="288">Placatura Deos atque occursura periclis.</l>
                <l xml:id="d001l290" n="289">Nec mora de summis Aethnae crateribus ingens</l>
                <l xml:id="d001l291" n="290">Flammarum globus erumpens in flumina sese</l>
                <l xml:id="d001l292" n="291">Ignea diffundit, Cataneaque moenia versus</l>
                <l xml:id="d001l293" n="292">Labitur ardenti per culta virentia cursu.</l>
                <l xml:id="d001l294" n="293">Attoniti cives quo se molimine servent</l>
                <l xml:id="d001l295" n="294">Ignari, curvant genua ante altaria votis</l>
                <l xml:id="d001l296" n="295">Supplicibus flentes, urbi magis ac magis instat</l>
                <l xml:id="d001l297" n="296">Ignea tempestas, flammisque sonantibus ardor,</l>
                <l xml:id="d001l298" n="297">Ut videre Deum frustra implorata suorum</l>
                <l xml:id="d001l299" n="298">Auxilia, occurrunt Agathes ad busta, levantque</l>
                <l xml:id="d001l300" n="299">Confestim velum a tumulo quo incendia contra</l>
                <l xml:id="d001l301" n="300">Illato, vapor extemplo (mirabile visu)</l>
                <l xml:id="d001l302" n="301">Territus aspectu sacri velaminis undam</l>
                <l xml:id="d001l303" n="302">Traxit, et ardentem cohibens a moenibus aestum</l>
                <l xml:id="d001l304" n="303">In nebulas abiit tenuesque recessit in auras.</l>
                <l xml:id="d001l305" n="304">Urbs opus admirans aras, et sacra Tonanti</l>
                <l xml:id="d001l306" n="305">Instituit Christo, Saturnigenamque reliquit</l>
                <l xml:id="d001l307" n="306">Cum Iunone Iovem, nova testamenta fidemque</l>
                <l xml:id="d001l308" n="307">Docta, salutiferis priscum scelus abluit undis.</l>
            </div1>
        </body>
    </text>
</TEI>
