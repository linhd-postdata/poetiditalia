<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-par7">
                    <title>Parthenice septima sive Diva Caecilia</title>
                    <title type="short">Parthenice septima sive Diva Caecilia</title>
                    <abbr>Parth. VII</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="5425">5425</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>12.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Nicola Ruzzenenti</bibl>
                </head>
                <p xml:id="d001l1" n="0|1">Baptistae Mantuani carmelitae theologi | septimae parthenices Divae Caeciliae, agon.</p>
                <lb/>
                <l xml:id="d001l2" n="1">Labitur ecce novus furor in praecordia, numen</l>
                <l xml:id="d001l3" n="2">Sentio, et ut Zephyrus veniens ad vela rudentes</l>
                <l xml:id="d001l4" n="3">Excitat, atque sinus inflans ad carbasa ludit,</l>
                <l xml:id="d001l5" n="4">Invitatque ratem, sic me divina silentem</l>
                <l xml:id="d001l6" n="5">Vis movet, et mulcens animos in carmina sensum</l>
                <l xml:id="d001l7" n="6">Provocat, ac segnes animat dulci igne medullas.</l>
                <l xml:id="d001l8" n="7">Caeciliae partos, victo Plutone, triumphos,</l>
                <l xml:id="d001l9" n="8">Me fide, qua vates memorant heroica regum</l>
                <l xml:id="d001l10" n="9">Gesta, Deus narrare iubet, mandata capesso,</l>
                <l xml:id="d001l11" n="10">Iamque viam ingredior, nec enim fas numina contra</l>
                <l xml:id="d001l12" n="11">Stare hominem, fluctus igitur sulcabimus istos.</l>
                <l xml:id="d001l13" n="12">Atque brevi magnum cursu tentabimus aequor.</l>
                <l xml:id="d001l14" n="13">Roma tot illustres animos enixa, quot ingens</l>
                <l xml:id="d001l15" n="14">Enumerare labor, nihil hac praestantius unquam</l>
                <l xml:id="d001l16" n="15">Virgine ad hoc aevum, seu qui Mavortia bella</l>
                <l xml:id="d001l17" n="16">Gessere inspicias, seu quos facundia et artes</l>
                <l xml:id="d001l18" n="17">Ingenuae exornant, primis produxit ab annis.</l>
                <l xml:id="d001l19" n="18">Nota domus Vestae, nota est Lucretia ferro</l>
                <l xml:id="d001l20" n="19">Ulta scelus, proramque trahens per Tybridis amnem</l>
                <l xml:id="d001l21" n="20">Foemina, et exiguo secuit qui grandia cultro</l>
                <l xml:id="d001l22" n="21">Marmora, et ambustae victrix constantia dextrae.</l>
                <l xml:id="d001l23" n="22">Et Reguli vulgata fides, patientia Quinti</l>
                <l xml:id="d001l24" n="23">Et Curti, et Fabiae pietas altissima gentis.</l>
                <l xml:id="d001l25" n="24">Ac quicquid foris atque domi Romana peregit</l>
                <l xml:id="d001l26" n="25">Vis hominum domitrix, diis immortalibus aequa,</l>
                <l xml:id="d001l27" n="26">Omne opus hac virtute minus, terram illa subegit,</l>
                <l xml:id="d001l28" n="27">Ista deos, qui coeli arcem, qui inferna tenebant</l>
                <l xml:id="d001l29" n="28">Flumina, tartareosque lacus, ut fama ferebat.</l>
                <l xml:id="d001l30" n="29">Haec fata sublimi Gracchorum sanguine virgo</l>
                <l xml:id="d001l31" n="30">Clara atavis, opibusque potens, pulcherrima forma</l>
                <l xml:id="d001l32" n="31">Nobilis, ac tenero, florens et amabilis aevo,</l>
                <l xml:id="d001l33" n="32">Concepit divinum ignem, coelestibus auris</l>
                <l xml:id="d001l34" n="33">Est afflata, Deum labentem in corda recepit.</l>
                <l xml:id="d001l35" n="34">Sic affecta Deos, Capitolinumque Tonantem</l>
                <l xml:id="d001l36" n="35">Reppulit ex adytis animi, ritusque nefandos</l>
                <l xml:id="d001l37" n="36">Detestata, nihil nisi vatum oracula, et ipsum</l>
                <l xml:id="d001l38" n="37">Quem Iudaea Deum faciunt praesagia, Christum</l>
                <l xml:id="d001l39" n="38">Mente gerit, Christum ora sonant, CHristum intima volvunt</l>
                <l xml:id="d001l40" n="39">Pectora, et his sanctis cedunt mortalia curis</l>
                <l xml:id="d001l41" n="40">Omnia, nil nisi coelestem voto expetit aulam.</l>
                <l xml:id="d001l42" n="41">Urbanus pater Urbis erat, quo tempore primum</l>
                <l xml:id="d001l43" n="42">Attollente caput iam relligione parumper,</l>
                <l xml:id="d001l44" n="43">Accumulari opibus variis ecclesia coepit.</l>
                <l xml:id="d001l45" n="44">Tunc conflari aurum in calices, tum sacra suppellex</l>
                <l xml:id="d001l46" n="45">Quae fuerat lutea ante illos et fictilis annos,</l>
                <l xml:id="d001l47" n="46">Est data ab aurificum nostris incudibus aris.</l>
                <l xml:id="d001l48" n="47">Hic docilem sacros ritus ut visa puellam</l>
                <l xml:id="d001l49" n="48">Percepisse animo, verbis lustravit et unda.</l>
                <l xml:id="d001l50" n="49">Et bona foelicem dedit ad coelestia cursum.</l>
                <l xml:id="d001l51" n="50">Stabat clausa domi, vitamque ignota sub umbra</l>
                <l xml:id="d001l52" n="51">Coelibe, congressus iuvenum pertaesa, trahebat.</l>
                <l xml:id="d001l53" n="52">Assiduus teneris manibus labro, ocia nunquam,</l>
                <l xml:id="d001l54" n="53">Sobria, et exili dape delectata, decorem</l>
                <l xml:id="d001l55" n="54">Et figmenta odio mundi muliebris habebat.</l>
                <l xml:id="d001l56" n="55">Foemineis cum luce operis defuncta legebat</l>
                <l xml:id="d001l57" n="56">Ad multam vigilans, divina volumina, noctem.</l>
                <l xml:id="d001l58" n="57">Sicut ignotum Phryxi sub sidere fontem</l>
                <l xml:id="d001l59" n="58">Rosida in aprica vernant violaria ripa,</l>
                <l xml:id="d001l60" n="59">Sic pia in occulto floret Caecilia tecto</l>
                <l xml:id="d001l61" n="60">Secretis contenta bonis, sub numine Christi.</l>
                <l xml:id="d001l62" n="61">Sed nulla est diuturna quies, secura sub astris</l>
                <l xml:id="d001l63" n="62">Prosperitas (terram et pelagus circumspice) nunquam est.</l>
                <l xml:id="d001l64" n="63">Dii veteres quibus est virtus inimica, latentem</l>
                <l xml:id="d001l65" n="64">Invenere, dolis probitatem extinguere adorti.</l>
                <l xml:id="d001l66" n="65">Nam Venus et Veneris (si fabula vera) Cupido</l>
                <l xml:id="d001l67" n="66">Filius, ardescente aestu livoris et irae</l>
                <l xml:id="d001l68" n="67">Aggressi mollire animos, subvertere sanctam</l>
                <l xml:id="d001l69" n="68">Caeciliae fultam divis et numine mentem,</l>
                <l xml:id="d001l70" n="69">Confestim Iunonem adeunt, et in arce Monetae</l>
                <l xml:id="d001l71" n="70">Qua, Torquate, tibi steterat domus ante, repertam</l>
                <l xml:id="d001l72" n="71">Sic affata Venus nato astipulante loquenti</l>
                <l xml:id="d001l73" n="72">Nutibus, et pondus verbis vultu adiiciente.</l>
                <l xml:id="d001l74" n="73">"O germana Iovis, quae pronuba diceris, ecce</l>
                <l xml:id="d001l75" n="74">Quo sors nostra loco, totum qui reximus orbem</l>
                <l xml:id="d001l76" n="75">Et Romam maiorem olim tot orbe, fugamur</l>
                <l xml:id="d001l77" n="76">Undique et armati Christo hoc pueri quoque nostros</l>
                <l xml:id="d001l78" n="77">Subsannare audent ritus, et in ora Deorum</l>
                <l xml:id="d001l79" n="78">Expuere, in te etiam divum regina Tonanti</l>
                <l xml:id="d001l80" n="79">Connubio iuncta fanda atque infanda loquentes</l>
                <l xml:id="d001l81" n="80">Idque impune. Quid hoc fati? Fugere columbae</l>
                <l xml:id="d001l82" n="81">Chaoniae. Dodona silet, non hiscit Apollo</l>
                <l xml:id="d001l83" n="82">Delphicus, in Lybicis Hammon male tutus arenis.</l>
                <l xml:id="d001l84" n="83">Nam loca sylvicolae quidam deserta peragrant</l>
                <l xml:id="d001l85" n="84">Illa, viri Maria elati, Christo superbi,</l>
                <l xml:id="d001l86" n="85">Qui nos antiquis extrudunt aedibus. Ergo</l>
                <l xml:id="d001l87" n="86">Fugit hyperboreum versus mare ad arva Dianae</l>
                <l xml:id="d001l88" n="87">Tauricae, et ignotus montana perambulat antra.</l>
                <l xml:id="d001l89" n="88">De nostris prope iam rebus tam turpiter actum</l>
                <l xml:id="d001l90" n="89">Heu pudet. Adversum Christi hoc ignobile vulgus</l>
                <l xml:id="d001l91" n="90">Nil audere, quid est aliud quam cedere regum</l>
                <l xml:id="d001l92" n="91">Diis aliis, et inire fugam et semel omnia labi?</l>
                <l xml:id="d001l93" n="92">Cur tam segni animo sumus, o matertera? Cur non</l>
                <l xml:id="d001l94" n="93">Si vi forte minus niti licet, arte, dolisque</l>
                <l xml:id="d001l95" n="94">Aggredimur? Nuper iuvenem Christi omnia doctum</l>
                <l xml:id="d001l96" n="95">Somnia, nocturnas sacrum dum solvit ad aras</l>
                <l xml:id="d001l97" n="96">Ante oculos mulierem adigens, tanto igne repente</l>
                <l xml:id="d001l98" n="97">Corripui, ut neque maiori flamma ardeat Aethna.</l>
                <l xml:id="d001l99" n="98">Corripui, teneoque haerentem faucibus hamum</l>
                <l xml:id="d001l100" n="99">Nec nisi compressa cessabit flamma puella.</l>
                <l xml:id="d001l101" n="100">Mox ubi reddiderit gravidam, scelus ante parentum</l>
                <l xml:id="d001l102" n="101">Ora ferens armabo odiis flagrantibus, omnes</l>
                <l xml:id="d001l103" n="102">In furias atque arma traham, sceleri scelus addam.</l>
                <l xml:id="d001l104" n="103">Nil plus Christigenae reliquis mortalibus (ipsa</l>
                <l xml:id="d001l105" n="104">Experior quanquam lotos se flumine iactent</l>
                <l xml:id="d001l106" n="105">Nescio quo (scit natus) habent, aeque ignibus ardent</l>
                <l xml:id="d001l107" n="106">Foemineis, aeque argento capiuntur et auro.</l>
                <l xml:id="d001l108" n="107">Cur genus hoc, si fas non est evertere, saltem</l>
                <l xml:id="d001l109" n="108">Non vexamus, eum quem iniuste usurpat honorem</l>
                <l xml:id="d001l110" n="109">Commaculando? Habeant hostes, si ferre recusant</l>
                <l xml:id="d001l111" n="110">Non dominos, sonet assiduo sub verbere tergum.</l>
                <l xml:id="d001l112" n="111">Serviles plectendi animi servilibus armis.</l>
                <l xml:id="d001l113" n="112">Qui procul a Christi gregibus mala vota sequuntur</l>
                <l xml:id="d001l114" n="113">Hi dum vita comes, quo tutius omnia vadant</l>
                <l xml:id="d001l115" n="114">Per scelera, audaces sine suspitione pericli</l>
                <l xml:id="d001l116" n="115">Dissimulato odio sunt in sua damna iuvandi,</l>
                <l xml:id="d001l117" n="116">Donec sorduerint penitus, post fata trahendi</l>
                <l xml:id="d001l118" n="117">Per chaos obscurum nostri Plutonis ad umbras.</l>
                <l xml:id="d001l119" n="118">Qui nequeunt flecti, Christoque tenacius haerent</l>
                <l xml:id="d001l120" n="119">Cogendi stimulis, ut colla rebellia tandem</l>
                <l xml:id="d001l121" n="120">Vel iuga nostra ferant, vel non impune recedant.</l>
                <l xml:id="d001l122" n="121">Quod si forte roges quid in has modo, diva, querelas</l>
                <l xml:id="d001l123" n="122">Me impulerit, causam irarum, iustumque dolorem</l>
                <l xml:id="d001l124" n="123">Accipe. Caeciliam veteres quae in stemmate Gracchos</l>
                <l xml:id="d001l125" n="124">(Scis genus elatum Gracchos agrariaque arma)</l>
                <l xml:id="d001l126" n="125">Censet, ab astrorum cursu deprendimus ortam</l>
                <l xml:id="d001l127" n="126">Sub fato quo nata soror Pollucis, et ora</l>
                <l xml:id="d001l128" n="127">Significant, habet os Helenae, si pectora cernas</l>
                <l xml:id="d001l129" n="128">Et iugulum te, Lede, Helenam vidisse putabis.</l>
                <l xml:id="d001l130" n="129">Sic cilium, sic illa comas, sic membra ferebat.</l>
                <l xml:id="d001l131" n="130">Et quae nuda patent, et quae velata feruntur.</l>
                <l xml:id="d001l132" n="131">Ut facies ita mens Helenam sapit, insita cordi</l>
                <l xml:id="d001l133" n="132">Virgineo mea sunt, quod in aethere sydera lucent.</l>
                <l xml:id="d001l134" n="133">Hac poteram resides, et segnia pectora, et ipsum</l>
                <l xml:id="d001l135" n="134">Flectere Saturnum, patrem quoque testibus orbum.</l>
                <l xml:id="d001l136" n="135">O mihi perpetuo iacturam ardore dolendam</l>
                <l xml:id="d001l137" n="136">Surripuit Christus mihi, tam bona praeda repente</l>
                <l xml:id="d001l138" n="137">Cassibus effractis evanuit, una relicta est</l>
                <l xml:id="d001l139" n="138">Spes mihi si possim patri suadere hymenaeum,</l>
                <l xml:id="d001l140" n="139">Forte pedem referet, si gaudia nostra parumper</l>
                <l xml:id="d001l141" n="140">Hauserit, insinuando illi me protinus ipsam</l>
                <l xml:id="d001l142" n="141">Et puer iste meus, quo non praestantius ullum</l>
                <l xml:id="d001l143" n="142">Numen, ad evertendum animos, et in omne trahendum</l>
                <l xml:id="d001l144" n="143">Corda humana nefas, mecum insidiabitur illi.</l>
                <l xml:id="d001l145" n="144">Astra reviviscent, quae sunt sopita lavacri</l>
                <l xml:id="d001l146" n="145">Relligione novi, praecordia Pleias intra</l>
                <l xml:id="d001l147" n="146">Influet ille crebras, tetricique oblivia Christi.</l>
                <l xml:id="d001l148" n="147">Tu thalamis praefecta, tuum, matertera, munus</l>
                <l xml:id="d001l149" n="148">Id fuerit, miserere animi in moerore iacentis."</l>
                <l xml:id="d001l150" n="149">Sic Venus: at Iuno paucis ita fata, deorum</l>
                <l xml:id="d001l151" n="150">Quam Venus intulerat. "Longa illa ambage relicta</l>
                <l xml:id="d001l152" n="151">Semper ego a teneris, etsi contraria quondam</l>
                <l xml:id="d001l153" n="152">Aeneae sum visa tuo, Venus alma, Dione</l>
                <l xml:id="d001l154" n="153">Et Iove nata, tamen (testis mihi Iuppiter et Mars)</l>
                <l xml:id="d001l155" n="154">Te colui semper, tua lumina semper amavi,</l>
                <l xml:id="d001l156" n="155">Lumina peta, genas roseas, et eburnea colla</l>
                <l xml:id="d001l157" n="156">Marmoreasque manus, et pectora lusibus apta,</l>
                <l xml:id="d001l158" n="157">Cunctaque sub moli latitantia cyclade membra.</l>
                <l xml:id="d001l159" n="158">Et quid opus multis? Per te sum pronuba, per te</l>
                <l xml:id="d001l160" n="159">Sum thalamis praefecta, meus labor irritus omnis</l>
                <l xml:id="d001l161" n="160">Ni Venus affuerit, mea quid connubia prosint</l>
                <l xml:id="d001l162" n="161">Si tua defuerit, qua procreat omnia, virtus?</l>
                <l xml:id="d001l163" n="162">Utere me, tua sum, quocunque vocaveris, ibo."</l>
                <l xml:id="d001l164" n="163">His subito dictis latum Saturnia clavum</l>
                <l xml:id="d001l165" n="164">Induit, et canos effingit et ora Tyberi.</l>
                <l xml:id="d001l166" n="165">Huic Caius germanus erat, Caecilia Caio</l>
                <l xml:id="d001l167" n="166">Unica nata, igitur Caium prope rostra repertum</l>
                <l xml:id="d001l168" n="167">Post capitolini sublimia templa Tonantis</l>
                <l xml:id="d001l169" n="168">Aggressa est Iuno tali sermone. "Tuarum</l>
                <l xml:id="d001l170" n="169">O germane, decet curam me assumere rerum</l>
                <l xml:id="d001l171" n="170">Et te (sic pietas monet, et natura) mearum.</l>
                <l xml:id="d001l172" n="171">Est tibi nata, viro iam iam matura, nepotum</l>
                <l xml:id="d001l173" n="172">Quae ferat egregiam sobolem, lascivia nostrae</l>
                <l xml:id="d001l174" n="173">Tanta iuventutis, Romaeque licentia in horas</l>
                <l xml:id="d001l175" n="174">Turpior evadens, patres monet, esse verendum</l>
                <l xml:id="d001l176" n="175">Ne indecoret linguosa domos infamia claras.</l>
                <l xml:id="d001l177" n="176">Hoc iamdudum alta mecum dum mente revolvo</l>
                <l xml:id="d001l178" n="177">Saepius, occurrit iuvenis mihi semper imago,</l>
                <l xml:id="d001l179" n="178">Et mihi saepe etiam in somnis, ut credere veri</l>
                <l xml:id="d001l180" n="179">Sit simile a divis hoc emanare, recursat.</l>
                <l xml:id="d001l181" n="180">Hic est ut paucis tibi me, germane, resolvam</l>
                <l xml:id="d001l182" n="181">Hic est Corneliae prisco de sanguine gentis</l>
                <l xml:id="d001l183" n="182">Vallerianus, opum dives, Romana iuventus</l>
                <l xml:id="d001l184" n="183">Tota minor, seu rem spectes, seu stemmata patrum,</l>
                <l xml:id="d001l185" n="184">Seu mores, sive ingenium, quam corpore mendam</l>
                <l xml:id="d001l186" n="185">Vestigare potes? Quis sic animosus in armis?</l>
                <l xml:id="d001l187" n="186">Indole quis tanta veteri respondet avorum</l>
                <l xml:id="d001l188" n="187">Maiestati? Animo si rem amplexabere, Magno</l>
                <l xml:id="d001l189" n="188">Hic gener est, iuvenum caute explorare memento.</l>
                <l xml:id="d001l190" n="189">Non opus hic longa verborum ambage, paratum</l>
                <l xml:id="d001l191" n="190">Et iuvenem invenies et utrumque in vota parentem.</l>
                <l xml:id="d001l192" n="191">Non loquor in ventos, non est modo copia fandi</l>
                <l xml:id="d001l193" n="192">Omnia, quae nostras egit bonos author ad aures.</l>
                <l xml:id="d001l194" n="193">Tolle moras, dum se praebet fortuna secundam,</l>
                <l xml:id="d001l195" n="194">Res patranda dies cum venit idonea, qualem</l>
                <l xml:id="d001l196" n="195">Hanc tibi polliceor, suscepta negocia currunt</l>
                <l xml:id="d001l197" n="196">Sponte sua, velut acta ratis foelicibus auris."</l>
                <l xml:id="d001l198" n="197">Talibus inflexit patrem Saturnia dictis.</l>
                <l xml:id="d001l199" n="198">Nuncius interea, nec enim sine numine possunt</l>
                <l xml:id="d001l200" n="199">Res hominum (sic sunt fragiles) subsistere, ab astris</l>
                <l xml:id="d001l201" n="200">Labitur, et nympham thalamo interiore latentem</l>
                <l xml:id="d001l202" n="201">Talibus affatur dictis, aperitque futura.</l>
                <l xml:id="d001l203" n="202">"Quod cupis o dilecta deo Romana virago</l>
                <l xml:id="d001l204" n="203">Accipiens de sedibus aetheris unam</l>
                <l xml:id="d001l205" n="204">Insignem, claram, aeterno splendore micantem,</l>
                <l xml:id="d001l206" n="205">Iam dudum omnipotens rerum tibi destinat author.</l>
                <l xml:id="d001l207" n="206">At cave, nam Lemures qui cum Plutone superbo</l>
                <l xml:id="d001l208" n="207">In stygiis habitant umbris, tibi retia tendunt,</l>
                <l xml:id="d001l209" n="208">Retia nos illis, sic arte repellimus artem.</l>
                <l xml:id="d001l210" n="209">Si te forte pater mandarit nubere, nube.</l>
                <l xml:id="d001l211" n="210">Ne dubita, tua virginitas, ut poscis et optas,</l>
                <l xml:id="d001l212" n="211">In tuto est, dormi nostra secura sub umbra.</l>
                <l xml:id="d001l213" n="212">Sed grandes ad magna animos certamina tolle.</l>
                <l xml:id="d001l214" n="213">Neve Tyrannorum vultus horresce, minasve.</l>
                <l xml:id="d001l215" n="214">Nam quo clara magis venias, pugnare necesse est,</l>
                <l xml:id="d001l216" n="215">Et duplicem palmam accipiens, duplicemque coronam.</l>
                <l xml:id="d001l217" n="216">Tecum erimus, quodcunque oculis mortalibus infert</l>
                <l xml:id="d001l218" n="217">Horrorem nostro obsequio puerile et inane</l>
                <l xml:id="d001l219" n="218">Experire, animum compone, et pectora firma.</l>
                <l xml:id="d001l220" n="219">Vir tuus et frater (coelo res cognita dudum)</l>
                <l xml:id="d001l221" n="220">Ad superos tecum venient, et in aethera praedam</l>
                <l xml:id="d001l222" n="221">Magnificam ducens magno excipere triumpho,</l>
                <l xml:id="d001l223" n="222">Maiori quam Roma unquam decreverit ulli,</l>
                <l xml:id="d001l224" n="223">Qui patriam victo spoliis ditaverit hoste."</l>
                <l xml:id="d001l225" n="224">Sic ait, et tenuem rediens se traxit in auram.</l>
                <l xml:id="d001l226" n="225">Continuo afflari sensit praecordia magno</l>
                <l xml:id="d001l227" n="226">Numine, et a terris penitus discedere totum</l>
                <l xml:id="d001l228" n="227">Pectus in aeternum lucem Omnipotentis Olimpi,</l>
                <l xml:id="d001l229" n="228">Excitatque in magnos ausus evadere corda,</l>
                <l xml:id="d001l230" n="229">Atque recentatos sensus exurgere longe</l>
                <l xml:id="d001l231" n="230">Foemineum supra sexum, atque assumere vires</l>
                <l xml:id="d001l232" n="231">Supra hominem, supra omne quod est mortale, caducum,</l>
                <l xml:id="d001l233" n="232">Mobile, divinum visa est evadere numen.</l>
                <l xml:id="d001l234" n="233">Interea iunctis coeunt in foedera dextris</l>
                <l xml:id="d001l235" n="234">Utraque gens, magnoque ineunt convivia luxu,</l>
                <l xml:id="d001l236" n="235">Ductaque priscorum decora et praeconia laudum.</l>
                <l xml:id="d001l237" n="236">Hos vero ad gentis titulos utriusque trahuntur</l>
                <l xml:id="d001l238" n="237">Gesta antiqua patrum, Libyae memorantur honores.</l>
                <l xml:id="d001l239" n="238">Hannibal e Latio fugiens spes irrita regni</l>
                <l xml:id="d001l240" n="239">Sidonii, et victae toties Carthaginis arces.</l>
                <l xml:id="d001l241" n="240">Bella Pyrenaeos ultra flagrantia montes,</l>
                <l xml:id="d001l242" n="241">Qua Tagus et Bethis, qua flumina voluit Iberus</l>
                <l xml:id="d001l243" n="242">Adiiciunt, bellum adiiciunt crudele Sagunti,</l>
                <l xml:id="d001l244" n="243">Moeniaque obsessae iam desperantia Romae,</l>
                <l xml:id="d001l245" n="244">Scipiadum servata manu, sulcata Latinis</l>
                <l xml:id="d001l246" n="245">Punica navigiis freta, tot victricia signa,</l>
                <l xml:id="d001l247" n="246">Tot facies in utraque domo, tot picta trophaeis</l>
                <l xml:id="d001l248" n="247">Atria, tot ductos Iovis ad capitolia currus.</l>
                <l xml:id="d001l249" n="248">Addunt et geminos famae memorabilis angues,</l>
                <l xml:id="d001l250" n="249">Mollibus in plumis intra conclave repertos,</l>
                <l xml:id="d001l251" n="250">Exemplum fidei, et monimentum insigne iugalis.</l>
                <l xml:id="d001l252" n="251">At virgo iam facta Nurus, licet omnia credat</l>
                <l xml:id="d001l253" n="252">Tuta, videns tamen ingenium proclive mariti</l>
                <l xml:id="d001l254" n="253">In Venerem, et totis hominem flagrare medullis</l>
                <l xml:id="d001l255" n="254">Sollicitatur, opem divorum implorat, et omnes</l>
                <l xml:id="d001l256" n="255">Exorans superos iterat suspiria, et altos</l>
                <l xml:id="d001l257" n="256">Dat gemitus intra foribus penetralia clausis</l>
                <l xml:id="d001l258" n="257">Semper, et his precibus noctemque diemque fatigat.</l>
                <l xml:id="d001l259" n="258">"Da castum, da sancte pater, retinere pudorem,</l>
                <l xml:id="d001l260" n="259">Da servare fidem, da vincere tartara, et omnem</l>
                <l xml:id="d001l261" n="260">Vim Plutonis, ades tanto in discrimine Christi</l>
                <l xml:id="d001l262" n="261">Sancta parens, ne immunda Venus, ne forte Cupido</l>
                <l xml:id="d001l263" n="262">Ille ferens (ut fama) faces, et tela, Cupido</l>
                <l xml:id="d001l264" n="263">Dira lues iuvenum, potis inflammare medullas,</l>
                <l xml:id="d001l265" n="264">Praevaleat, neu me incestus sine polluat ardor.</l>
                <l xml:id="d001l266" n="265">Da mihi da similem fieri tibi, porrige dextram</l>
                <l xml:id="d001l267" n="266">Diva, nec ancillam sine foedam incurrere labem.</l>
                <l xml:id="d001l268" n="267">Per grave supplicium nati, per vulnera quinque</l>
                <l xml:id="d001l269" n="268">Perque obitus, et per septem tua gaudia testor,</l>
                <l xml:id="d001l270" n="269">Diva veni et sancto afflatu mihi pectora ob umbra."</l>
                <l xml:id="d001l271" n="270">Addebat precibus ieiunia, flumine mensam,</l>
                <l xml:id="d001l272" n="271">Mensam onerans pomis, olere atque legumine inuncto</l>
                <l xml:id="d001l273" n="272">Nodosis Cilicium setis et olentibus hircis</l>
                <l xml:id="d001l274" n="273">Ad nutum succinta, togas extrinsecus auro,</l>
                <l xml:id="d001l275" n="274">Argento, gemmisque graves invita ferebat,</l>
                <l xml:id="d001l276" n="275">Sic patre sic patruo, sic illam urgente marito.</l>
                <l xml:id="d001l277" n="276">Iamque dies aderat genialis, et aria multo</l>
                <l xml:id="d001l278" n="277">Strata thymo, vernant postes redolentibus herbis,</l>
                <l xml:id="d001l279" n="278">Hic Amaranthe rubes, hic Myrtus, et innuba Laurus</l>
                <l xml:id="d001l280" n="279">Halat, et aulaeis splendet domus alta superbis.</l>
                <l xml:id="d001l281" n="280">Dumque Lyrae, Lydosque modos, Phrygiosque sonarent,</l>
                <l xml:id="d001l282" n="281">Dum streperent cytharae, dum mollibus organa cannis</l>
                <l xml:id="d001l283" n="282">Concinerent, facibus late lucentibus inter</l>
                <l xml:id="d001l284" n="283">Noctis opacae umbras. Virgo psallebat ad aures</l>
                <l xml:id="d001l285" n="284">Coelituum, Christi annales ad pectora clausos</l>
                <l xml:id="d001l286" n="285">Veste tegens, Christumque arcano in corde volutans.</l>
                <l xml:id="d001l287" n="286">Nox ruit, et medio pisces attollere cursu</l>
                <l xml:id="d001l288" n="287">Incipit , insanum iuvenem Venus atque Cupido</l>
                <l xml:id="d001l289" n="288">In furias agitant, in virginis ora sinumque</l>
                <l xml:id="d001l290" n="289">In gremium figunt hominis mentemque animumque</l>
                <l xml:id="d001l291" n="290">Luminaque impatiens morae, similisque furenti</l>
                <l xml:id="d001l292" n="291">Eridano, cum fert lapsos ex alpibus imbres,</l>
                <l xml:id="d001l293" n="292">Aut equiti quoties pugna impendente tubarum</l>
                <l xml:id="d001l294" n="293">Incitat, et resonans fluit in praecordia, clangor.</l>
                <l xml:id="d001l295" n="294">Aestuat, insanit, tremit omnia membra, Cupido</l>
                <l xml:id="d001l296" n="295">Corda premit, memorat praesentia gaudia Iuno,</l>
                <l xml:id="d001l297" n="296">Devorat illam oculis, et aperto absorbet hiatu.</l>
                <l xml:id="d001l298" n="297">Instat hians praedae, sicut cum viderit agnam</l>
                <l xml:id="d001l299" n="298">Per nemora errantem solam lupa, quadriduanam</l>
                <l xml:id="d001l300" n="299">Passa famem, cum porrecto iam proxime ore,</l>
                <l xml:id="d001l301" n="300">Iamque avidos tenerae dentes accomodat escae.</l>
                <l xml:id="d001l302" n="301">Ducitur in thalami secreta silentia virgo</l>
                <l xml:id="d001l303" n="302">Mentis inops, Iunoque comes, Venus atque Cupido</l>
                <l xml:id="d001l304" n="303">Adiiciunt stimulis stimulos, atque ignibus ignes.</l>
                <l xml:id="d001l305" n="304">At superi tanta moti improbitate feruntur</l>
                <l xml:id="d001l306" n="305">Praepetibus pennis nigrum per inane, domumque</l>
                <l xml:id="d001l307" n="306">Ingressi lemures abigunt, illi agmine facto</l>
                <l xml:id="d001l308" n="307">Trans Tyberim cursum vertunt, rectoque volatu</l>
                <l xml:id="d001l309" n="308">Per collem Evandri veniunt ad templa Tonantis.</l>
                <l xml:id="d001l310" n="309">Tarpeiaque in rupe sedent, et aperta superne</l>
                <l xml:id="d001l311" n="310">Qua pectore potest lucentia Terminus astra.</l>
                <l xml:id="d001l312" n="311">Tecta ineunt, noctemque illic latuere per illam</l>
                <l xml:id="d001l313" n="312">Defecti, attoniti, spe cassa et funditus hausta.</l>
                <l xml:id="d001l314" n="313">Atque Deum et superos animo execrantur acerbo.</l>
                <l xml:id="d001l315" n="314">Iam minus urgetur iuventus, minus anxia virgo</l>
                <l xml:id="d001l316" n="315">Cogitat illius qua ingentem mitiget aestum</l>
                <l xml:id="d001l317" n="316">Et mox ingressum thalamos affatur amantem.</l>
                <l xml:id="d001l318" n="317">"O iuventus, cui me volverunt numina iungi,</l>
                <l xml:id="d001l319" n="318">Non quo diripias animo irreverente pudorem</l>
                <l xml:id="d001l320" n="319">More ferae, sed ut ambo fidem coeamus in unam,</l>
                <l xml:id="d001l321" n="320">Nunc tandem, nunc tandem opus est te arcana doceri</l>
                <l xml:id="d001l322" n="321">Grandia, rem sacram, rem miram attentius audi.</l>
                <l xml:id="d001l323" n="322">Est mihi de divis custos coelestibus unus,</l>
                <l xml:id="d001l324" n="323">De divis qui magni astant ante ora Tonantis</l>
                <l xml:id="d001l325" n="324">Semper, et illius decreta abscondita norunt.</l>
                <l xml:id="d001l326" n="325">Huic mea virginitas dudum sacrata, furorem</l>
                <l xml:id="d001l327" n="326">Pone, nec obscoeno fueris temerarius ausu.</l>
                <l xml:id="d001l328" n="327">Si quid stulte in me fuerit molita libido.</l>
                <l xml:id="d001l329" n="328">Non impune feres, atroci saeviet ira.</l>
                <l xml:id="d001l330" n="329">Neve latere putes, scis quanta scientia divum,</l>
                <l xml:id="d001l331" n="330">Neve fugam speres, scis quanta potentia divum,</l>
                <l xml:id="d001l332" n="331">Parce tibi, neu florentem contemne iuventam,</l>
                <l xml:id="d001l333" n="332">Quod si me affectu fueris complexus honesto,</l>
                <l xml:id="d001l334" n="333">Te paribus mecum studiis et amore sequetur.</l>
                <l xml:id="d001l335" n="334">Seque tuos feret ante oculos in luce videndum</l>
                <l xml:id="d001l336" n="335">Limpida, et impendet tibi se, ac donabere ab illo."</l>
                <l xml:id="d001l337" n="336">Sic ait, ille metu horrifico tremefactus amorem</l>
                <l xml:id="d001l338" n="337">Temperat insanum, cohibetque ardentia vota,</l>
                <l xml:id="d001l339" n="338">Cura recens, velut ardentem cum sydera Cancri</l>
                <l xml:id="d001l340" n="339">Flammigerant, abigit Boreas si flaverit, aestum,</l>
                <l xml:id="d001l341" n="340">Sic prostrata Venus. Noctem sermonibus illam</l>
                <l xml:id="d001l342" n="341">Consumpsere piis. Docui mysteria namque</l>
                <l xml:id="d001l343" n="342">Multa virum, suadens crines perfundere sacris</l>
                <l xml:id="d001l344" n="343">Fontibus, et sacro scelus expugnare lavacro.</l>
                <l xml:id="d001l345" n="344">Ille autem dictis adhibere potentibus aurem</l>
                <l xml:id="d001l346" n="345">Incipit, et sensim ex animo resecare Deorum</l>
                <l xml:id="d001l347" n="346">Impietatem, ac stultitiam, et submittere Christi</l>
                <l xml:id="d001l348" n="347">Colla iugo, ac docili pietatem admittere sensu.</l>
                <l xml:id="d001l349" n="348">Vidit ut affectum iam relligone virago.</l>
                <l xml:id="d001l350" n="349">Vade - ait - ad madidae cryptas atque antra Capenae</l>
                <l xml:id="d001l351" n="350">Confestim, dum turba minor per compita, dum lux</l>
                <l xml:id="d001l352" n="351">Nondum clara dies dum vix apparet ab ortu.</l>
                <l xml:id="d001l353" n="352">Invenies inopum cumulos ad sacra per umbram</l>
                <l xml:id="d001l354" n="353">Confluere, illorum indicio fas discere sacrum</l>
                <l xml:id="d001l355" n="354">Limen, et Urbanum, mea si mandata ferentem</l>
                <l xml:id="d001l356" n="355">Dixeris, illius te vestigare latebram.</l>
                <l xml:id="d001l357" n="356">Ille mihi cunctatus adit, specubusque latentem</l>
                <l xml:id="d001l358" n="357">Repperit obscuris hominem, cui candida mento</l>
                <l xml:id="d001l359" n="358">Barba fluit, qui fronte Deum praetendere visus."</l>
                <l xml:id="d001l360" n="359">Procidit in genua, et senis os quasi numen adorat,</l>
                <l xml:id="d001l361" n="360">Mox mandata refert, curamque expectorat omnem.</l>
                <l xml:id="d001l362" n="361">Ille autem genere, atque opibus, fama, indole clarum</l>
                <l xml:id="d001l363" n="362">Ut didicit iuvenum sanctos accedere ad amnes,</l>
                <l xml:id="d001l364" n="363">Suspexit coelum, atque manus ad sydera tendens.</l>
                <l xml:id="d001l365" n="364">"Accipe sancte pater - dixit - Caecilia frugem,</l>
                <l xml:id="d001l366" n="365">Hanc tibi praeclarae legit de semine gentis,</l>
                <l xml:id="d001l367" n="366">Instar apis, quae mella favis hyblaea recondit."</l>
                <l xml:id="d001l368" n="367">Tum iubet occasum versus ter tartara et umbras</l>
                <l xml:id="d001l369" n="368">Abneget infernas, toties conversus ad ortum</l>
                <l xml:id="d001l370" n="369">Ore vocet Christum, verso mox tempora gutto</l>
                <l xml:id="d001l371" n="370">Impluit, appellansque Deum ter voce triformem</l>
                <l xml:id="d001l372" n="371">Signat, et extenta ducit lustralia dextra.</l>
                <l xml:id="d001l373" n="372">Iam redit, ut posita fulgens erugine ferrum,</l>
                <l xml:id="d001l374" n="373">Mundus, ut ex altis stillans fornacibus aurum</l>
                <l xml:id="d001l375" n="374">Labile, candenti scoriam quod in igne reliquit.</l>
                <l xml:id="d001l376" n="375">Assimilis sudo post humida nubila coelo,</l>
                <l xml:id="d001l377" n="376">Vestibuli patuere fores, patuere reverso</l>
                <l xml:id="d001l378" n="377">Atria sponte sua: subit alta palatia gressu</l>
                <l xml:id="d001l379" n="378">Sollicito, sponsae cupidus narrare quid actum.</l>
                <l xml:id="d001l380" n="379">Ut stetit in thalamo, vix fari incoeperat, alis</l>
                <l xml:id="d001l381" n="380">Angelus explicitis, discussa apparuit aura,</l>
                <l xml:id="d001l382" n="381">Ore refulgenti, qualem Latonida Lunam</l>
                <l xml:id="d001l383" n="382">Cernimus, opposito cum fulget Apolline tota.</l>
                <l xml:id="d001l384" n="383">Qualis et ipse novus roseo cum surgit ab ortu</l>
                <l xml:id="d001l385" n="384">Phoebus, in extremo visum qui terminat orbe.</l>
                <l xml:id="d001l386" n="385">Diffusae per colla comae (fila aurea dicas)</l>
                <l xml:id="d001l387" n="386">Applaudunt humeris, auro toga lucida plantas</l>
                <l xml:id="d001l388" n="387">Influit, hoc habitu venit Paranymphus et ore</l>
                <l xml:id="d001l389" n="388">Dona ferens, sunt dona rosae fulgore rubentes</l>
                <l xml:id="d001l390" n="389">Purpureo similes lanae, quam muricis imber</l>
                <l xml:id="d001l391" n="390">Bis lavat, et tali duplicem de flore coronam</l>
                <l xml:id="d001l392" n="391">Explicat. Una viri crines ligat, altera crines</l>
                <l xml:id="d001l393" n="392">Virgineos, xenio gaudens tali afficit ambos.</l>
                <l xml:id="d001l394" n="393">Continuo diffusos odor penetravit in omnes,</l>
                <l xml:id="d001l395" n="394">Ut solet exorto lumen iam sole, penates.</l>
                <l xml:id="d001l396" n="395">"Has - dixit - servate rosas, insignia sancti</l>
                <l xml:id="d001l397" n="396">Casta thori, servate fidem, servate pudorem."</l>
                <l xml:id="d001l398" n="397">Sic ait, et clauso confestim evanuit ore.</l>
                <l xml:id="d001l399" n="398">Iam frigebat hyems inimica virentibus herbis,</l>
                <l xml:id="d001l400" n="399">Brumaque florentes nova contristaverat hortos,</l>
                <l xml:id="d001l401" n="400">Frigidus extremas autumnus in horrea fruges</l>
                <l xml:id="d001l402" n="401">Miserat, excussis ingloria frondibus arbor</l>
                <l xml:id="d001l403" n="402">Moerebat, Boreae, et gelidis exposta pruinis.</l>
                <l xml:id="d001l404" n="403">In radicem ierant flores, et passa labores</l>
                <l xml:id="d001l405" n="404">Hibernabat humus iam astricto languida tergo.</l>
                <l xml:id="d001l406" n="405">Frater erat sponso Tyburtius, indole patrum</l>
                <l xml:id="d001l407" n="406">Magnanimos inter qui regnavere Quirites</l>
                <l xml:id="d001l408" n="407">Praeditus, incipiens teneris pubescere malis.</l>
                <l xml:id="d001l409" n="408">Ipse domum rediens ut amoeno affatus odore est.</l>
                <l xml:id="d001l410" n="409">"O germane quid hoc? Pestana rosaria credam</l>
                <l xml:id="d001l411" n="410">Me subiisse. Unde haec, clamat, fragrantia primi</l>
                <l xml:id="d001l412" n="411">Veris, atrox dum saevit hyems? Quae fingere odores</l>
                <l xml:id="d001l413" n="412">Evaluere istos alienis mensibus artes?"</l>
                <l xml:id="d001l414" n="413">Ille autem non artis opus Germane, Deorum</l>
                <l xml:id="d001l415" n="414">Munus id, et clausum fratri in conclave vocato</l>
                <l xml:id="d001l416" n="415">Ostendere rosas rubicundo ardore recentes.</l>
                <l xml:id="d001l417" n="416">Suspiciunt medium iuvenem, qui rem ordine totam</l>
                <l xml:id="d001l418" n="417">Ut didicit, mora nulla, senem convenit ad antra</l>
                <l xml:id="d001l419" n="418">Appia, et accepta subito Christum induit unda.</l>
                <l xml:id="d001l420" n="419">Oceani iam prona dies cum sole sub undam</l>
                <l xml:id="d001l421" n="420">Ibat, et aethereos iam nox accenderat ignes,</l>
                <l xml:id="d001l422" n="421">Cum puer evicta divum impietate, sepulto</l>
                <l xml:id="d001l423" n="422">Iam Iove lustratus sese sua tecta recepit.</l>
                <l xml:id="d001l424" n="423">Ac subito ingressus thalamos cum virgine fratrem</l>
                <l xml:id="d001l425" n="424">Amplexatur, agens grates pro munere tanto.</l>
                <l xml:id="d001l426" n="425">Dum varia secum fandi vice multa recensent,</l>
                <l xml:id="d001l427" n="426">Dum studiis simul exultant flagrantibus, ecce</l>
                <l xml:id="d001l428" n="427">Ille idem Paranymphus adest, et ab aere prodit,</l>
                <l xml:id="d001l429" n="428">Altera Tyburti portans orientis ab hortis</l>
                <l xml:id="d001l430" n="429">Qua decreta domus nobis ab origine, dona.</l>
                <l xml:id="d001l431" n="430">Atque rosis puero crines halantibus ornat,</l>
                <l xml:id="d001l432" n="431">Paucaque praesago memorans sic incipit ore.</l>
                <l xml:id="d001l433" n="432">"O Christo dilectae animae, quas destinat ipse</l>
                <l xml:id="d001l434" n="433">Aethereis campis, memores estote caducos</l>
                <l xml:id="d001l435" n="434">Hos artus non posse dies subsistere longos.</l>
                <l xml:id="d001l436" n="435">Turpe animos fortes seram expectare senectam,</l>
                <l xml:id="d001l437" n="436">Nec nisi confectos morbis audere tenebras</l>
                <l xml:id="d001l438" n="437">Has exire inter plumas et stragula picta.</l>
                <l xml:id="d001l439" n="438">Dulce mori, et vestros membra haec hebetantia sensus</l>
                <l xml:id="d001l440" n="439">Ponere, terrenasque domos in Olympica tecta</l>
                <l xml:id="d001l441" n="440">Transmutare, sui compos dum mensque animusque</l>
                <l xml:id="d001l442" n="441">Secum habitat, dum floret adhuc animosa iuventus.</l>
                <l xml:id="d001l443" n="442">O coelo devotae animae, si gaudia divum</l>
                <l xml:id="d001l444" n="443">Nota forent, huius caperent fastidia vitae</l>
                <l xml:id="d001l445" n="444">Vos ita, ne posse lux non odiosa videri.</l>
                <l xml:id="d001l446" n="445">Nullum nomen adhuc humana industria facit</l>
                <l xml:id="d001l447" n="446">Par divorum opibus, requies aeterna, triumphus,</l>
                <l xml:id="d001l448" n="447">Gloria, lux, epulae, divum praesentia, nectar,</l>
                <l xml:id="d001l449" n="448">Ambrosia, et quaecumque hominum vigilantia fecit</l>
                <l xml:id="d001l450" n="449">Nomina, signandis opibus coelestis Olympi:</l>
                <l xml:id="d001l451" n="450">Rem minus attingunt, quam Tybridis unda profundum</l>
                <l xml:id="d001l452" n="451">Oceanum, vastis terram qui fluctibus ambit,</l>
                <l xml:id="d001l453" n="452">Quam domus haec, coelum immensum quod sydera torquet.</l>
                <l xml:id="d001l454" n="453">Illic est aliud vitae genus, altera rerum</l>
                <l xml:id="d001l455" n="454">Nomina terrenis non convenientia rebus.</l>
                <l xml:id="d001l456" n="455">Ferte igitur fortunam animis praestantibus omnem,</l>
                <l xml:id="d001l457" n="456">Et cito venturos casus superate ferendo.</l>
                <l xml:id="d001l458" n="457">Mox comites divorum eritis, simul omnia quae sunt</l>
                <l xml:id="d001l459" n="458">Quae fuerint, quae sint olim ventura tuentes.</l>
                <l xml:id="d001l460" n="459">Vado iter ad summum vobis aperire Tonantem</l>
                <l xml:id="d001l461" n="460">- dixit - et in tenuem species evanuit auram."</l>
                <l xml:id="d001l462" n="461">At Venus interea fraudem meditata malignam,</l>
                <l xml:id="d001l463" n="462">Martem adit, et casu redeuntem a caede cruenta</l>
                <l xml:id="d001l464" n="463">Regis Alexandri, mater cui Mamea nomen</l>
                <l xml:id="d001l465" n="464">Fecerat, invenit, qua nunc Ferraria propter</l>
                <l xml:id="d001l466" n="465">Eridanum longis extendi moenia muris.</l>
                <l xml:id="d001l467" n="466">Et sic fata. "Dies tandem mihi fausta reluxit</l>
                <l xml:id="d001l468" n="467">Cum te nacta meo possum medicamen amori</l>
                <l xml:id="d001l469" n="468">Reddere, scis nostrae quanta impatientia flammae,</l>
                <l xml:id="d001l470" n="469">O Mavors dilecte, Padi recubemus ad undam,</l>
                <l xml:id="d001l471" n="470">Et sine paulisper fando fastidia ponam."</l>
                <l xml:id="d001l472" n="471">Consedere: iocis postquam indulsere, dolorem</l>
                <l xml:id="d001l473" n="472">Coepit, et admissum Venus praecordia vulnus</l>
                <l xml:id="d001l474" n="473">Enarrare, ciet lachrymas, suspirat, et altos</l>
                <l xml:id="d001l475" n="474">Dat gemitus, ad opem tali movet arte ferendam.</l>
                <l xml:id="d001l476" n="475">"Ille quid his opus est lachrymis? Lachrymasque loquendo</l>
                <l xml:id="d001l477" n="476">Abstergebat, habes Martem, Mavortia - dixit -</l>
                <l xml:id="d001l478" n="477">Corda Venus tua sunt, tu legem impone Gradivo."</l>
                <l xml:id="d001l479" n="478">Illa sua ut vidit captum querimonia amantem.</l>
                <l xml:id="d001l480" n="479">"Vade - ait - et casses postquam Caecilia nostros</l>
                <l xml:id="d001l481" n="480">Rupit, et elusit tam turpiter omne Deorum</l>
                <l xml:id="d001l482" n="481">Concilium, poenas saltem luat, Almachiumque</l>
                <l xml:id="d001l483" n="482">Sentiat iratum, tu bilem accende, furorem</l>
                <l xml:id="d001l484" n="483">Adiice, et involve ardenti praecordia flamma."</l>
                <l xml:id="d001l485" n="484">Ille ad blanditias iterum lususque revertens</l>
                <l xml:id="d001l486" n="485">Iussa subit, Romamque extensis advolat alis,</l>
                <l xml:id="d001l487" n="486">Et cum Matre canes stygiae, et crudelis Enyo.</l>
                <l xml:id="d001l488" n="487">Iam maris Adriaci videt aequora, iam videt Umbros</l>
                <l xml:id="d001l489" n="488">Ac Tyberim, Tuscos intervolat atque Sabinos</l>
                <l xml:id="d001l490" n="489">Flaminiamque tenens tandem super ardua matris</l>
                <l xml:id="d001l491" n="490">Tecta deum stetit, et totam circumspicit urbem.</l>
                <l xml:id="d001l492" n="491">"Pone Venus sequitur quaerens te Athlantide Maia</l>
                <l xml:id="d001l493" n="492">Nate, operamque tuam, circum Tyrrhenica regna</l>
                <l xml:id="d001l494" n="493">Invehitur volitans, atque aera navigat altum."</l>
                <l xml:id="d001l495" n="494">Dumque Fluentinam vultum convertit ad urbem</l>
                <l xml:id="d001l496" n="495">Per fora Mercurium rubra videt ire tyara</l>
                <l xml:id="d001l497" n="496">Atque globo insignem, quo se declarat Hethrusca</l>
                <l xml:id="d001l498" n="497">Nobilitas, quo a plebe patres Florentia cernit,</l>
                <l xml:id="d001l499" n="498">Et tractare animo lucrosa negocia vafro.</l>
                <l xml:id="d001l500" n="499">Annuit ille, togas, rubrumque exutus amictum</l>
                <l xml:id="d001l501" n="500">Advolat, et Veneri comes additus arva Latinae</l>
                <l xml:id="d001l502" n="501">Gentis adit, superant Senas, terramque Faliscam</l>
                <l xml:id="d001l503" n="502">Aereoque sedent Hadrianae in vertice molis.</l>
                <l xml:id="d001l504" n="503">Tum Venus. "I germane precor, cape consulis ora</l>
                <l xml:id="d001l505" n="504">Almachiumque doce (sacris praefectus et urbi</l>
                <l xml:id="d001l506" n="505">Hic erat) a nostro Gracchos Iove, Corneliamque</l>
                <l xml:id="d001l507" n="506">Defecisse domum, Solymi ad magalia Christi."</l>
                <l xml:id="d001l508" n="507">Fungitur officio solers, causamque deorum</l>
                <l xml:id="d001l509" n="508">More suo eloquitur, nitens facundia et astu.</l>
                <l xml:id="d001l510" n="509">Addit mille dolos, mille illum fraudibus armat,</l>
                <l xml:id="d001l511" n="510">Et sibi compertum dicit, quo tempore sacris</l>
                <l xml:id="d001l512" n="511">Indulgere solent, quam perniciosa loquantur</l>
                <l xml:id="d001l513" n="512">Verba deos contra, gentemque abolere nefandam</l>
                <l xml:id="d001l514" n="513">Esse opus, et grave Romanis instare periclum,</l>
                <l xml:id="d001l515" n="514">Imperio quoque, ni morbo medicamina tanto</l>
                <l xml:id="d001l516" n="515">Opportuna ferat, si numina inulta relinquat.</l>
                <l xml:id="d001l517" n="516">Non aliam monet ob causam tot funera regum</l>
                <l xml:id="d001l518" n="517">Impia castrensi toties exorta tumultu.</l>
                <l xml:id="d001l519" n="518">Nam quia qui dono divum potiuntur honore</l>
                <l xml:id="d001l520" n="519">Caesareo, genus id Roma patiuntur in urbe</l>
                <l xml:id="d001l521" n="520">Degere, tam diro veniunt in funera fato.</l>
                <l xml:id="d001l522" n="521">His super accensus Christi genus omne, repente</l>
                <l xml:id="d001l523" n="522">Devovet Almachius, iam verberat ostia miles</l>
                <l xml:id="d001l524" n="523">Iam subversa domus, iam Vellerianus ab altis</l>
                <l xml:id="d001l525" n="524">Cum Tyburte ruit tectis, mediamque per urbem</l>
                <l xml:id="d001l526" n="525">Tendit ad Almachii Roma admirante tribunal.</l>
                <l xml:id="d001l527" n="526">Stat praefectus atrox solio sublimis eburno</l>
                <l xml:id="d001l528" n="527">Marte tumens multo, et vultu crudescit acerbo</l>
                <l xml:id="d001l529" n="528">Torva tuens, spiransque oculis flammantibus iram</l>
                <l xml:id="d001l530" n="529">Tartaream, totum ore truci confessus avernum.</l>
                <l xml:id="d001l531" n="530">"Ut didici iuvenes Gracchorum ex gente, quid ultra</l>
                <l xml:id="d001l532" n="531">Vestigare opus est inquit? Gens noxia Gracchi</l>
                <l xml:id="d001l533" n="532">Civibus et patriae semper. Versate, quirites,</l>
                <l xml:id="d001l534" n="533">Romanos precor annales, percurrite prisca</l>
                <l xml:id="d001l535" n="534">Tempora, Gracchorum genus invenietis acerbo</l>
                <l xml:id="d001l536" n="535">Saepius involvisse odio populumque patresque.</l>
                <l xml:id="d001l537" n="536">Perturbare deos nunc incipit, altius ista</l>
                <l xml:id="d001l538" n="537">Impietas se efferre nequit, iam sydera transit,</l>
                <l xml:id="d001l539" n="538">Numina detrudit, scelera ista feremus</l>
                <l xml:id="d001l540" n="539">Impunita? Iovem non ulciscemur? Et iram</l>
                <l xml:id="d001l541" n="540">Coelituum totam saevire sinemus in urbem?"</l>
                <l xml:id="d001l542" n="541">Continuo vulgi sic vociferans ad aures</l>
                <l xml:id="d001l543" n="542">Mandat inaudita fratres mala numina causa</l>
                <l xml:id="d001l544" n="543">Et colere, et fumo Martem placare Sabaeo.</l>
                <l xml:id="d001l545" n="544">Illi animo contra infracto Martemque Iovemque</l>
                <l xml:id="d001l546" n="545">Dedecorant, et templa Deum execrantur, et aras.</l>
                <l xml:id="d001l547" n="546">Almachiumque nihil veriti, vocemque animumque</l>
                <l xml:id="d001l548" n="547">Dante Deo, gemini fratres tali ore locuti.</l>
                <l xml:id="d001l549" n="548">"Hinc quanti nobis tua sint mandata, tyranne,</l>
                <l xml:id="d001l550" n="549">Hinc cognosce miser, quod te tua numina coram</l>
                <l xml:id="d001l551" n="550">Temnimus, irasci potes, et saevire, sed aurum</l>
                <l xml:id="d001l552" n="551">Non metuit flammas, nixu conabere inani.</l>
                <l xml:id="d001l553" n="552">Victor erit Christus, moribundum hoc accipe corpus</l>
                <l xml:id="d001l554" n="553">Corve vorax, invade istud mortale cadaver,</l>
                <l xml:id="d001l555" n="554">Tabe tuam pasce ingluviem, pasce impia corda.</l>
                <l xml:id="d001l556" n="555">Igne, furore, odio, rabie, cruciare veneno</l>
                <l xml:id="d001l557" n="556">Ipse tuo, stygiosque pati nunc incipe manes.</l>
                <l xml:id="d001l558" n="557">Mars assecla tipi (video) Martemque videbant,</l>
                <l xml:id="d001l559" n="558">Astat, et ora tuas dira illa inclinat ad aures.</l>
                <l xml:id="d001l560" n="559">Mulcet corda manu, torvum formatus in anguem</l>
                <l xml:id="d001l561" n="560">Intrat in os, tracta subiit iam pectora cauda.</l>
                <l xml:id="d001l562" n="561">Diis famulare, quibus mox iam cruciaberis, at nos</l>
                <l xml:id="d001l563" n="562">Mente Deum sequimur, mente ultra sydera in altum</l>
                <l xml:id="d001l564" n="563">Elysium ferimur, coelo iam invitat ab alto</l>
                <l xml:id="d001l565" n="564">Nos pater, atque animo iubet esse in funere forti.</l>
                <l xml:id="d001l566" n="565">Iurgia quae in nostros iactas ventosa parentes</l>
                <l xml:id="d001l567" n="566">Pendimus asse minus, si seditiosa propago</l>
                <l xml:id="d001l568" n="567">Unquam nostra fuit, damnum pietatis avitae</l>
                <l xml:id="d001l569" n="568">Talibus officiis pietate rependimus ista."</l>
                <l xml:id="d001l570" n="569">Rumpitur Almachius, ceu cum iam machina flammis</l>
                <l xml:id="d001l571" n="570">Concita cum strepitu ingenti fumante favilla</l>
                <l xml:id="d001l572" n="571">Intonat, expulsosque aperit guttura saxo.</l>
                <l xml:id="d001l573" n="572">"Ite citi clamat, loro date, tollite, quas vos</l>
                <l xml:id="d001l574" n="573">Tanta tenet mora lictores? Detrudite ad umbras</l>
                <l xml:id="d001l575" n="574">Tartareas ora in nostros latrantis divos."</l>
                <l xml:id="d001l576" n="575">Extemplo glomerata cohors fulgentibus armis</l>
                <l xml:id="d001l577" n="576">Sepit eos vinctique manus in fata trahuntur,</l>
                <l xml:id="d001l578" n="577">Splendida dixisses ire ad convivia fratres,</l>
                <l xml:id="d001l579" n="578">Sic alacres ibant. Vitae neu transeat ulla</l>
                <l xml:id="d001l580" n="579">Pars sine fruge, docent turbas, et ad agmina clamant</l>
                <l xml:id="d001l581" n="580">Daemonas esse deos, lemurumque habitacula templa</l>
                <l xml:id="d001l582" n="581">Execranda, Iovem lethaea flumina missum</l>
                <l xml:id="d001l583" n="582">Vincla ignemque pati, Christo soli esse litandum.</l>
                <l xml:id="d001l584" n="583">Qui pro iustitia, pro relligione necantur</l>
                <l xml:id="d001l585" n="584">Vociferant sanctorum ire in consortia divum</l>
                <l xml:id="d001l586" n="585">Continuo, neque passuros in morte dolorem.</l>
                <l xml:id="d001l587" n="586">Mox ensem iugulo excipiunt, et in aethera migrant</l>
                <l xml:id="d001l588" n="587">Felices plusquam possint mortalia fari</l>
                <l xml:id="d001l589" n="588">Ora, animae, parilesque ferunt ex orbe triumphos.</l>
                <l xml:id="d001l590" n="589">Maximus assistens imis ea verba medullis</l>
                <l xml:id="d001l591" n="590">Hausit, et admisso sancta in praecordia Christo.</l>
                <l xml:id="d001l592" n="591">"Quid moror exclamat? Lympham date, credimus ultro</l>
                <l xml:id="d001l593" n="592">Omnia quae Christi fratres de Numine fati."</l>
                <l xml:id="d001l594" n="593">Lictores eadem ingeminant, lictoribus idem</l>
                <l xml:id="d001l595" n="594">Numinis ardor inest, properans it rumor ad aures</l>
                <l xml:id="d001l596" n="595">Almachii, et vario sonat omnis murmure Roma.</l>
                <l xml:id="d001l597" n="596">Sunt qui Romanos mulctari sanguine cives</l>
                <l xml:id="d001l598" n="597">Non debere ferant, sunt qui scelus esse piandum</l>
                <l xml:id="d001l599" n="598">Supplicio graviore velint, et Numina laesa</l>
                <l xml:id="d001l600" n="599">Placari non posse aliter nisi caede nocentum.</l>
                <l xml:id="d001l601" n="600">Dumque sacro infundunt nudatos flumine crines</l>
                <l xml:id="d001l602" n="601">Ecce ferox equitum turma stipatus et armis</l>
                <l xml:id="d001l603" n="602">Se praefectus agit similis feritate marino</l>
                <l xml:id="d001l604" n="603">Monstro illi, quod fama refert, ex aequore contra</l>
                <l xml:id="d001l605" n="604">Andromedam patulas fauces et guttura hiulca</l>
                <l xml:id="d001l606" n="605">Extendens, annasse gravi stridore per undas.</l>
                <l xml:id="d001l607" n="606">Tum furiis ardens et sanguinolentus amaro</l>
                <l xml:id="d001l608" n="607">Imperat ore caput praebere securibus omnes.</l>
                <l xml:id="d001l609" n="608">Exanimata igitur lucem iacuere per illam</l>
                <l xml:id="d001l610" n="609">Corpora humi, caede ingentem faciente lacunam.</l>
                <l xml:id="d001l611" n="610">Christigenae noctu rapuere cadavera facto</l>
                <l xml:id="d001l612" n="611">Agmine, et effossis flendo imposuere sepulcris.</l>
                <l xml:id="d001l613" n="612">Nox ruit, Almachius domito, quasi victor Araxe</l>
                <l xml:id="d001l614" n="613">Iactabundus adit mensas, et onustus Iaccho</l>
                <l xml:id="d001l615" n="614">Praeteritas recolit caedes, ac magna minando</l>
                <l xml:id="d001l616" n="615">Provocat astantes in funera Christigenarum.</l>
                <l xml:id="d001l617" n="616">Tum Iove Mercurius satus atque Athlantide Maia</l>
                <l xml:id="d001l618" n="617">Versus in effigiem Vernae. "nil proficis - inquit -</l>
                <l xml:id="d001l619" n="618">Hactenus, o custos observantissime Divum.</l>
                <l xml:id="d001l620" n="619">Causa mali superest, sectae caput execrandae</l>
                <l xml:id="d001l621" n="620">Restat adhuc, quae blanditiis et amoribus omnes</l>
                <l xml:id="d001l622" n="621">Illectat miseros Caecilia. Tolle Charybdim hanc,</l>
                <l xml:id="d001l623" n="622">Tolle magam. Tolle hanc nostro de littore Circen."</l>
                <l xml:id="d001l624" n="623">Sic Divum interpres, stimulat praecordia Mavors</l>
                <l xml:id="d001l625" n="624">Almachio furit in venis ardente Lyaeo.</l>
                <l xml:id="d001l626" n="625">"Vade - ait - o lictor, properans assume cohortem</l>
                <l xml:id="d001l627" n="626">Continuo, dum nox operi favet, utere ferro.</l>
                <l xml:id="d001l628" n="627">Frange fores, thalamo extrusum siste ante tribunal</l>
                <l xml:id="d001l629" n="628">Scortum infame, Deos non praetereamus inultos."</l>
                <l xml:id="d001l630" n="629">Ille volat. Mavors subit atra satellitis ora</l>
                <l xml:id="d001l631" n="630">Irritans aliorum animos, fractisque subintrant</l>
                <l xml:id="d001l632" n="631">Aedibus, orantemque adigunt in vincla puellam</l>
                <l xml:id="d001l633" n="632">Magnanimam, non corde metum non ore ferentem.</l>
                <l xml:id="d001l634" n="633">Praescia venturi casus, conceperat alta</l>
                <l xml:id="d001l635" n="634">Mente Deum, iam certa mori, fastidia vitae</l>
                <l xml:id="d001l636" n="635">Iam pertaesa, nihil pendens mortalia membra,</l>
                <l xml:id="d001l637" n="636">Sed toto aspirans animo ad consortia Divum.</l>
                <l xml:id="d001l638" n="637">It sermone Deos taxans, et ahenea signa,</l>
                <l xml:id="d001l639" n="638">Multa super Christo, super eius origine multa</l>
                <l xml:id="d001l640" n="639">Commemorans, ut Taenarias descendit ad umbras,</l>
                <l xml:id="d001l641" n="640">Et rediit victor, superos ut adiverit axes.</l>
                <l xml:id="d001l642" n="641">Itur in excelsas aedes, ubi splendida noctem</l>
                <l xml:id="d001l643" n="642">Intempestatem abigunt tremulis funalia flammis.</l>
                <l xml:id="d001l644" n="643">Ibat ad occasum virgo, surgebat ab ortu</l>
                <l xml:id="d001l645" n="644">Piscis, et in summo coelorum cardine fratres.</l>
                <l xml:id="d001l646" n="645">Semifer Aemonius quondam nutritor Achillis</l>
                <l xml:id="d001l647" n="646">Antipodum terras alio aspiciebat ab orbe.</l>
                <l xml:id="d001l648" n="647">Ut stetit ad solium, fixit vestigia vertens</l>
                <l xml:id="d001l649" n="648">Hac illas acies, et non dignata Tyrannum</l>
                <l xml:id="d001l650" n="649">Cernere, mox coelum versus frontem extulit albam.</l>
                <l xml:id="d001l651" n="650">Offensus fastu, quoniam praetendere visa est</l>
                <l xml:id="d001l652" n="651">Imperialem oculis fastum, sed captus amore</l>
                <l xml:id="d001l653" n="652">Amalchius secum pugnat, bino uritur igne.</l>
                <l xml:id="d001l654" n="653">Odit, amat, tractus studia in contraria, Christum</l>
                <l xml:id="d001l655" n="654">Odit, amat formam, quae flectere numina possit.</l>
                <l xml:id="d001l656" n="655">Hac inclinat, et hac, puppique simillimus inter</l>
                <l xml:id="d001l657" n="656">Luctantes agitatae undas, quam verberat illinc</l>
                <l xml:id="d001l658" n="657">Auster, et hinc Boreas , potuit succumbere formae,</l>
                <l xml:id="d001l659" n="658">Oblitus iam pene Deos haerebat, et ibat</l>
                <l xml:id="d001l660" n="659">Pronus in assensum, sed protinus impete facto</l>
                <l xml:id="d001l661" n="660">Nutantes animos Iuno impulit, et Venus, et Mars.</l>
                <l xml:id="d001l662" n="661">Ergo odio rursum quod amor sopiverat orto</l>
                <l xml:id="d001l663" n="662">"Cur clamat tam mentis inops, ut Numina contra,</l>
                <l xml:id="d001l664" n="663">Numina, quae nostri coluere ab origine patres</l>
                <l xml:id="d001l665" n="664">Ire ausis? Cur tam temeraria, et impia, et excors,</l>
                <l xml:id="d001l666" n="665">Ut Iove contempto, Iove quem quoque barbara regna</l>
                <l xml:id="d001l667" n="666">Orbe colunt toto, torquet qui fulmina dextra,</l>
                <l xml:id="d001l668" n="667">Observes hominem turbis ludibria factum,</l>
                <l xml:id="d001l669" n="668">Infamem, cruce damnatum, divis odiosum,</l>
                <l xml:id="d001l670" n="669">Iudaea de gente satum, quae ignominiosa</l>
                <l xml:id="d001l671" n="670">Omnibus in terris, et vitae dedita inerti?"</l>
                <l xml:id="d001l672" n="671">Illa fremens animis tum demum lumina torvo</l>
                <l xml:id="d001l673" n="672">Vertit in Almachium vultu, et sic ore loquuta.</l>
                <l xml:id="d001l674" n="673">"O generis pestem humani, et commune venenum,</l>
                <l xml:id="d001l675" n="674">Instrumentum Erebi, te numina falsa ministro</l>
                <l xml:id="d001l676" n="675">Impugnare Deum frustra aggrediuntur, in istas</l>
                <l xml:id="d001l677" n="676">Te furias traxere Venus, Cyllenius, et Mars.</l>
                <l xml:id="d001l678" n="677">Non superi ut credis ed plebis avernidos umbrae</l>
                <l xml:id="d001l679" n="678">Sordidae, et infames, hortatricesque malorum.</l>
                <l xml:id="d001l680" n="679">O sine fine miser, quia non intelligis artes</l>
                <l xml:id="d001l681" n="680">Atque dolos lemurum, ceu bos Gangetica ferro</l>
                <l xml:id="d001l682" n="681">Naribus affixo traheris, te utuntur ad omne</l>
                <l xml:id="d001l683" n="682">Quod volvere nefas, tibi nunc tibi pectora Mavors</l>
                <l xml:id="d001l684" n="683">Rodit et irritat, linguam movet, ora gubernat</l>
                <l xml:id="d001l685" n="684">Mercurius, non ille satum quem Athlantide Maia</l>
                <l xml:id="d001l686" n="685">Commemorant, verum hoc dictus cognomine daemon.</l>
                <l xml:id="d001l687" n="686">Nam lemures ut dii fierent, sumpsere virorum</l>
                <l xml:id="d001l688" n="687">Nomina praestantum, quibus a mortalibus olim</l>
                <l xml:id="d001l689" n="688">Praebita cum magno fuerat reverentia cultu.</l>
                <l xml:id="d001l690" n="689">Error hic invaluit sensim, fususque per orbem</l>
                <l xml:id="d001l691" n="690">Te quoque Roma tenet, sed te non longa tenebit</l>
                <l xml:id="d001l692" n="691">Saecula venturus paulo post tempore Caesar,</l>
                <l xml:id="d001l693" n="692">Qui tibi succurrat, qui Syrtibus eruat istis.</l>
                <l xml:id="d001l694" n="693">Sic solitos illudi homines miseratus Olympi</l>
                <l xml:id="d001l695" n="694">Conditor, huc prolem genitam de lumine prolem</l>
                <l xml:id="d001l696" n="695">Omnipotente hominem, humano sine semine factum</l>
                <l xml:id="d001l697" n="696">Misit, ab hoc tam turpi homines errore levandos,</l>
                <l xml:id="d001l698" n="697">Quo Numa delusus, quo gens Memphitica et omnis</l>
                <l xml:id="d001l699" n="698">Graecia, tam longis divorum ambagibus acta est.</l>
                <l xml:id="d001l700" n="699">Cur igitur iudex insane deumque hominemque</l>
                <l xml:id="d001l701" n="700">Sic laceras Christum, decorat qui saecula tanto</l>
                <l xml:id="d001l702" n="701">Nostra bono, et terras coelesti illuminat aura?</l>
                <l xml:id="d001l703" n="702">O caeci ingratique homines, ea dona ferentem</l>
                <l xml:id="d001l704" n="703">Et bona tam placidis nos ad divina vocantem</l>
                <l xml:id="d001l705" n="704">Vocibus, ac si nos donis offenderet istis</l>
                <l xml:id="d001l706" n="705">Pellimus. O gentes, et mente, et lumine captas.</l>
                <l xml:id="d001l707" n="706">Quid vos vestra Venus docuit? Semeleia proles</l>
                <l xml:id="d001l708" n="707">Bacchus, et obscuris dea quam celebratis in umbris,</l>
                <l xml:id="d001l709" n="708">Et Deus hortorum Romani infamia regni,</l>
                <l xml:id="d001l710" n="709">Quid docuit, nisi quod pudet et scorta ipsa fateri?</l>
                <l xml:id="d001l711" n="710">Hi dii sunt, o Roma, tui, scelerata fovete</l>
                <l xml:id="d001l712" n="711">Numina, ergo et coelo Christum documenta ferentem</l>
                <l xml:id="d001l713" n="712">Sancta recusate, et stygio sordescere coeno.</l>
                <l xml:id="d001l714" n="713">Quod cruce mulctarum latras, id sponte fatemur,</l>
                <l xml:id="d001l715" n="714">Nec rite hoc alter fieri potuisse, docemus.</l>
                <l xml:id="d001l716" n="715">Quod si deposito dici patiare veneno</l>
                <l xml:id="d001l717" n="716">Tu quoque rite aliter fieri potuisse negabis.</l>
                <l xml:id="d001l718" n="717">Sed datus in praedam furiis ultricibus aurem</l>
                <l xml:id="d001l719" n="718">Claudis, et haec mentes capiunt mysteria paucas.</l>
                <l xml:id="d001l720" n="719">Flectuntur, flecti quos vult Deus, ille suorum</l>
                <l xml:id="d001l721" n="720">Cognitor, ille suos trahit ad sua dona clientes."</l>
                <l xml:id="d001l722" n="721">Talibus orantem dicitis vix ferre retracto</l>
                <l xml:id="d001l723" n="722">Saepe animi fraeno, saepe irae ardore represso</l>
                <l xml:id="d001l724" n="723">Vix potuit. "Tua nos praeceps facundia - dixit -</l>
                <l xml:id="d001l725" n="724">Almachius (quam te scis qui docuere magistri)</l>
                <l xml:id="d001l726" n="725">Ludere tentavit, verum cum rhetore noo est</l>
                <l xml:id="d001l727" n="726">Res tibi, cum vinclis tibi res, cum milite et armis.</l>
                <l xml:id="d001l728" n="727">Nec modo divorum causa est oranda, litandum</l>
                <l xml:id="d001l729" n="728">More patrum, postquam Marti libaveris, ista</l>
                <l xml:id="d001l730" n="729">Munera quae iactas, summo tibi missa ab Olympo</l>
                <l xml:id="d001l731" n="730">Enarrabis, age ambages depone, Gradivo</l>
                <l xml:id="d001l732" n="731">Thura fer. Ite citi, Mavortia signa et acerram</l>
                <l xml:id="d001l733" n="732">Huc afferte, deos una venerabimur omnes.</l>
                <l xml:id="d001l734" n="733">Illa deos omnes simul execratur, et addit.</l>
                <l xml:id="d001l735" n="734">Noram animos, iramque tuam , noram impia quae te</l>
                <l xml:id="d001l736" n="735">Fata ferunt, ideo tali te voce lacesso.</l>
                <l xml:id="d001l737" n="736">Sanctae animae quae mane istas te authore tenebras</l>
                <l xml:id="d001l738" n="737">Evasere, meos obitus ut in astra feramur</l>
                <l xml:id="d001l739" n="738">Una omnes laetae expectant, et in his quoque turbis</l>
                <l xml:id="d001l740" n="739">Circumstantum aliquot venturae ad sydera mecum.</l>
                <l xml:id="d001l741" n="740">Pelle moras igitur, neu nostra haec gaudia differ."</l>
                <l xml:id="d001l742" n="741">Ille satellitibus magno clamore citatis.</l>
                <l xml:id="d001l743" n="742">"Ite ait, ite magam trahite, et ferventibus undis</l>
                <l xml:id="d001l744" n="743">Iniicite, excoquite, et nuda ossa offerte Gradivo.</l>
                <l xml:id="d001l745" n="744">Quae dare thura negat dabit ossa, fatebere victam</l>
                <l xml:id="d001l746" n="745">Te tandem Christumque tuum, cum bulliet olla."</l>
                <l xml:id="d001l747" n="746">Iussa ineunt famuli, flammisque fugantibus umbras</l>
                <l xml:id="d001l748" n="747">Naumachiae in campos, quo plebs rumoribus istis</l>
                <l xml:id="d001l749" n="748">Acta, catervatim ex tota confluxerat urbe,</l>
                <l xml:id="d001l750" n="749">Conveniunt, sunt qui eliciant incendia, sunt qui</l>
                <l xml:id="d001l751" n="750">Labrum ingens in fulcra levent, sunt qui vada grandi</l>
                <l xml:id="d001l752" n="751">Armillo importent, fervens iam exultat ahenum,</l>
                <l xml:id="d001l753" n="752">Iam salit in fluctus liquor, atque irascitur igni.</l>
                <l xml:id="d001l754" n="753">Mittitur in lymphas virgo, dumque aestuat ardor</l>
                <l xml:id="d001l755" n="754">Dum salit unda potens elephantem absumere turbas</l>
                <l xml:id="d001l756" n="755">Nil patiens, nil triste ferens affatur ab undis.</l>
                <l xml:id="d001l757" n="756">"Discite, et exemplo Christum cognoscite nostro,</l>
                <l xml:id="d001l758" n="757">His recreor, non uror aquis, velocius ite.</l>
                <l xml:id="d001l759" n="758">Dicite praefecto labrum bullire, nec undas</l>
                <l xml:id="d001l760" n="759">Ferventes audere in me convertere vires."</l>
                <l xml:id="d001l761" n="760">Inveniat tormentum aliud, sua numina victa</l>
                <l xml:id="d001l762" n="761">Cedere victori, nec posse resistere Christo.</l>
                <l xml:id="d001l763" n="762">Interea spumante lacu iugulo tenus unda</l>
                <l xml:id="d001l764" n="763">Fluctuat, in faciemque salit, neque saevit in artus,</l>
                <l xml:id="d001l765" n="764">Per bullas impune manus extendit, in auram</l>
                <l xml:id="d001l766" n="765">Elevat, et mergit ludens, praetendit amoeno</l>
                <l xml:id="d001l767" n="766">Laetitiam vultu, quasi delectata lavacro</l>
                <l xml:id="d001l768" n="767">Per brumale gelu tepido, gelido amne per aestum.</l>
                <l xml:id="d001l769" n="768">Talia circumstans dum plebs auditque videtque</l>
                <l xml:id="d001l770" n="769">Attonitis suspensa animis atque oribus aegris.</l>
                <l xml:id="d001l771" n="770">Extemplo sexcentae animae clamoribus altis</l>
                <l xml:id="d001l772" n="771">Auditae damnare deos, Christumque fateri.</l>
                <l xml:id="d001l773" n="772">Et prodire ausae, seseque ostendere aperto</l>
                <l xml:id="d001l774" n="773">Ore, omnes iussu Almachii subire secures.</l>
                <l xml:id="d001l775" n="774">"Infelix tanto maduisti sanguine Roma</l>
                <l xml:id="d001l776" n="775">Raro alias. Quali dira haec spectacula fronte</l>
                <l xml:id="d001l777" n="776">Et tam crudeles potuisti cernere poenas?</l>
                <l xml:id="d001l778" n="777">Tu quae aeterna patrum sedes, orbisque futura</l>
                <l xml:id="d001l779" n="778">Mater eras, et sancta Dei domus omnipotentis,</l>
                <l xml:id="d001l780" n="779">Quae magni audieras olim verba enthea Petri,</l>
                <l xml:id="d001l781" n="780">Atque per os Pauli Christum divina sonantem</l>
                <l xml:id="d001l782" n="781">Eloquia, et terras coelorum arcana docentem.</l>
                <l xml:id="d001l783" n="782">Sed nondum toto tibi sol illuxerat orbe,</l>
                <l xml:id="d001l784" n="783">Nec noctis longaevae omnem discusserat umbram."</l>
                <l xml:id="d001l785" n="784">Quippe Deus pedetentim operum incrementa suorum,</l>
                <l xml:id="d001l786" n="785">Ut natura solet, lentis moderatur habenis,</l>
                <l xml:id="d001l787" n="786">Nullaque praecipiti ruit in molimina cursu.</l>
                <l xml:id="d001l788" n="787">Debuit Almachius tam foedi criminis author</l>
                <l xml:id="d001l789" n="788">Caedi frustra, trahi ad Tyberim, mergique sub amne.</l>
                <l xml:id="d001l790" n="789">Sed Nemesis stygios illum servabat ad ignes.</l>
                <l xml:id="d001l791" n="790">Asperius tanto cruciandum, innoxia quanto</l>
                <l xml:id="d001l792" n="791">Plura venenosa membra afflictaverat ira.</l>
                <l xml:id="d001l793" n="792">Egit in hac flammis semper crescentibus unda</l>
                <l xml:id="d001l794" n="793">Integram cum nocte diem, nil laesa lavacro,</l>
                <l xml:id="d001l795" n="794">Cui Phlegethontaeae cedant ardore lacunae.</l>
                <l xml:id="d001l796" n="795">At quoniam infracta pergit mala numina voce</l>
                <l xml:id="d001l797" n="796">Insectari, animans turbas ad olympica regna,</l>
                <l xml:id="d001l798" n="797">Almachius tribuens magicis miracula verbis,</l>
                <l xml:id="d001l799" n="798">Ne vinci a Christo divi videantur, in ipso</l>
                <l xml:id="d001l800" n="799">Virgineum caedi caput imperat ense lavacro.</l>
                <l xml:id="d001l801" n="800">Mox omnes coiere animae, terrisque relictis</l>
                <l xml:id="d001l802" n="801">Ad superos orbes celebrem duxere triumphum.</l>
                <l xml:id="d001l803" n="802">Corpora Christigenae notis translata sepulcris</l>
                <l xml:id="d001l804" n="803">In fodere. Pater veniens Urbanus ad antra</l>
                <l xml:id="d001l805" n="804">Appia, secreta iussit statione locari,</l>
                <l xml:id="d001l806" n="805">Virgineum lachrymans cum thure et carmine corpus.</l>
                <l xml:id="d001l807" n="806">"O clarae sanctae animae quae morte cruenta</l>
                <l xml:id="d001l808" n="807">Fortiter aeternos coelorum emistis honores,</l>
                <l xml:id="d001l809" n="808">Corporea molis memores vitaeque laborum.</l>
                <l xml:id="d001l810" n="809">Si scelere offensum nostro se ostenderit unquam,</l>
                <l xml:id="d001l811" n="810">Divorumque hominumque patrem placate precando,</l>
                <l xml:id="d001l812" n="811">Seduloque adversos orando avertite casus."</l>
            </div1>
        </body>
    </text>
</TEI>
