<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-cont">
                    <title>de contemnenda morte</title>
                    <title type="short">de contemnenda morte</title>
                    <abbr>cont. mort.</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="1914">1914</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>16.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Nicola Ruzzenenti</bibl>
                </head>
                <p xml:id="d001l1" n="0|1">DE CONTEMNENDA MORTE CARMEN ELEGIACUM, | SEXCENTIS LOCIS AB AUCTORE SUO CASTIGATUM: | IN QUO MENTEM SUAM ALLOQUITUR POETAM</p>
                <lb/>
                <l xml:id="d001l2" n="1">Quid moeres? Fatumque times oblita tui mens?</l>
                <l xml:id="d001l3" n="2">Stulta quid hoc tantum debile corpus amas?</l>
                <l xml:id="d001l4" n="3">Dum trepidas, tuus iste metus mea viscera torquet</l>
                <l xml:id="d001l5" n="4">Ex animo in corpus labitur iste timor.</l>
                <l xml:id="d001l6" n="5">Aegra tuum pallet facies confessa dolorem,</l>
                <l xml:id="d001l7" n="6">Et confecta premit pectora frigus iners.</l>
                <l xml:id="d001l8" n="7">Desine tristari, non possidet omnia fatum:</l>
                <l xml:id="d001l9" n="8">Maxima pars rerum nil timet arma necis.</l>
                <l xml:id="d001l10" n="9">Nam Deus imperium vitae praestantius esse,</l>
                <l xml:id="d001l11" n="10">Atque breves iussit habere manus.</l>
                <l xml:id="d001l12" n="11">Unda, solum, subeunt mortem, subit ignis et aer,</l>
                <l xml:id="d001l13" n="12">Quaeque suo coitu quattuor ista ferunt.</l>
                <l xml:id="d001l14" n="13">At quia longe alio sunt aedita semine, semper</l>
                <l xml:id="d001l15" n="14">Frons eadem coelo, syderibusque manet.</l>
                <l xml:id="d001l16" n="15">Ipse tamen rerum pater omnia vertere posset</l>
                <l xml:id="d001l17" n="16">In chaos antiquum, materiamque rudem,</l>
                <l xml:id="d001l18" n="17">Sed divina suis bonitas non invidae rebus,</l>
                <l xml:id="d001l19" n="18">Omnia quae fecit vivere et esse sinit.</l>
                <l xml:id="d001l20" n="19">Vivere et esse sinit, propriis quoque viribus uti,</l>
                <l xml:id="d001l21" n="20">Naturaeque datum robur in esse facit.</l>
                <l xml:id="d001l22" n="21">Quae fecit mansura, manent, et robore nullo</l>
                <l xml:id="d001l23" n="22">Confecta aeternos sunt habitura dies.</l>
                <l xml:id="d001l24" n="23">Quae mansura minus, morituraque condidit, aevi</l>
                <l xml:id="d001l25" n="24">Dentibus et morbo conficiente cadunt.</l>
                <l xml:id="d001l26" n="25">Quae superant ignes iussit consistere semper,</l>
                <l xml:id="d001l27" n="26">Orbe sub extremo debile clausit opus.</l>
                <l xml:id="d001l28" n="27">Sunt igitur vitae latissima regna, sub astris</l>
                <l xml:id="d001l29" n="28">Imperat angustis mors inimica locis.</l>
                <l xml:id="d001l30" n="29">Omnia nec subter Lunam sunt debita morti,</l>
                <l xml:id="d001l31" n="30">Vita aliquid mortis de ditione rapit.</l>
                <l xml:id="d001l32" n="31">Nanque hominum cum sint mortalia corpora, mentes</l>
                <l xml:id="d001l33" n="32">Semina divinae simplicitatis habent.</l>
                <l xml:id="d001l34" n="33">Simplicitas mortem prohibet, quia nescia scindi</l>
                <l xml:id="d001l35" n="34">Se nequit in partes dissociare suas,</l>
                <l xml:id="d001l36" n="35">Principiis etiam non sunt ex quattuor ortae,</l>
                <l xml:id="d001l37" n="36">Hoc Deus ex nullo semine finxit opus.</l>
                <l xml:id="d001l38" n="37">Quid moeres? Fatumque times oblita tui mens?</l>
                <l xml:id="d001l39" n="38">Stulta quid hoc tantum debile corpus amas?</l>
                <l xml:id="d001l40" n="39">Debile corpus amas, cuius sub pondere pressa</l>
                <l xml:id="d001l41" n="40">Volueris in turpi vilificata luto.</l>
                <l xml:id="d001l42" n="41">Nec potes ad patrios tua tollere lumina coelos,</l>
                <l xml:id="d001l43" n="42">Nesciaque aeterni cogeris esse boni.</l>
                <l xml:id="d001l44" n="43">Debile corpus amas, cuius consortia in omen</l>
                <l xml:id="d001l45" n="44">Dedecus, in sordes in scelus, omne trahunt.</l>
                <l xml:id="d001l46" n="45">Mille per affectus ignominiosa malignos</l>
                <l xml:id="d001l47" n="46">Duceris, ut duro pressa iuvenca iugo.</l>
                <l xml:id="d001l48" n="47">Hac sub mole iaces, sicut dixere Gigantem</l>
                <l xml:id="d001l49" n="48">Strata sub Aethneo membra solo.</l>
                <l xml:id="d001l50" n="49">Corporis illecebrae, sed non intelligis, hostes</l>
                <l xml:id="d001l51" n="50">Sunt tibi, quae incautam praecipitare solent.</l>
                <l xml:id="d001l52" n="51">Sic periit primis primi pater accola mundi,</l>
                <l xml:id="d001l53" n="52">Et factus gustu est insidiante miser.</l>
                <l xml:id="d001l54" n="53">Aspice quot curas et quot reminiscere morbos</l>
                <l xml:id="d001l55" n="54">Ingerat haec nobis vilis et aegra caro</l>
                <l xml:id="d001l56" n="55">Quam facile in saniem fluat, et dapis indiga semper</l>
                <l xml:id="d001l57" n="56">Urgeat ad dandum te sibi semper opem:</l>
                <l xml:id="d001l58" n="57">Languida, segnis, iners, et semper proxima morti,</l>
                <l xml:id="d001l59" n="58">Quod doleas semper quodve queraris habet.</l>
                <l xml:id="d001l60" n="59">Quid moeres? Fatumque times oblita tui mens?</l>
                <l xml:id="d001l61" n="60">Stulta quid hoc tantum debile corpus amas?</l>
                <l xml:id="d001l62" n="61">Te dominam fecit Deus, et servire parata es</l>
                <l xml:id="d001l63" n="62">Putribus his membris, tabificoque oneri?</l>
                <l xml:id="d001l64" n="63">Excutere, atque tuas paulisper collige vires,</l>
                <l xml:id="d001l65" n="64">Iuraque naturae cerne superba tuae.</l>
                <l xml:id="d001l66" n="65">Quis regit hos orbe? Quis lucida sydera torquet?</l>
                <l xml:id="d001l67" n="66">Dic age quae vires corpora tanta movent?</l>
                <l xml:id="d001l68" n="67">Ver, autumnus, hyems, et torrida solibus aestas,</l>
                <l xml:id="d001l69" n="68">Cur redit? Has verso quis facit orbe vices?</l>
                <l xml:id="d001l70" n="69">Corpora spiritibus sunt subdita, corpora vitae</l>
                <l xml:id="d001l71" n="70">Ipse agitant, coelos mens regit atque rotat.</l>
                <l xml:id="d001l72" n="71">Mens sedet in nitido sublimis vertice mundi,</l>
                <l xml:id="d001l73" n="72">Atque suum vegetat, cingit et implet opus.</l>
                <l xml:id="d001l74" n="73">Haec ea quae seniores est operata diebus,</l>
                <l xml:id="d001l75" n="74">Sola inter mentes ocia semper agens.</l>
                <l xml:id="d001l76" n="75">Ipsa suos alias mentes facit esse ministros,</l>
                <l xml:id="d001l77" n="76">Atque opus imperio temperat omne suo.</l>
                <l xml:id="d001l78" n="77">Orbibus adiunxit mentes, animasque minores,</l>
                <l xml:id="d001l79" n="78">Et docuit tanti iura ministerii.</l>
                <l xml:id="d001l80" n="79">Haec facient inquit nebulas, haec sydera ventos,</l>
                <l xml:id="d001l81" n="80">Haic coitus fruges afferet, ille famem.</l>
                <l xml:id="d001l82" n="81">Haec, quae bella movent, haec astra ferentia pacem:</l>
                <l xml:id="d001l83" n="82">Illud egestatem seminat, illus opes.</l>
                <l xml:id="d001l84" n="83">Haec sunt quae curas, haec sunt quae gaudia mittunt,</l>
                <l xml:id="d001l85" n="84">Ista levant homines altius, illa premunt</l>
                <l xml:id="d001l86" n="85">Semina virtutum radiis oriuntur ab istis,</l>
                <l xml:id="d001l87" n="86">Turpis ab his vitae nequitiosus amor.</l>
                <l xml:id="d001l88" n="87">Haec est stella nocens, dubiis haec prospera regnis,</l>
                <l xml:id="d001l89" n="88">Hae hominum vitas auferet, illa dabit.</l>
                <l xml:id="d001l90" n="89">Omnia mortalem variant quae sydera mundum</l>
                <l xml:id="d001l91" n="90">Aethereis fecit cognita spiritibus.</l>
                <l xml:id="d001l92" n="91">Sic dedit has animus leges, artemque movendae</l>
                <l xml:id="d001l93" n="92">Molis, et his mundum legibus astra regunt.</l>
                <l xml:id="d001l94" n="93">Corpus in hoc animus missus quasi consul in urbem</l>
                <l xml:id="d001l95" n="94">Intrat, et haec animae machina parva subest.</l>
                <l xml:id="d001l96" n="95">Mentibus exilium dedit hoc Deus, ut iuga mundi</l>
                <l xml:id="d001l97" n="96">Iusticiae officiis et pietatis emant.</l>
                <l xml:id="d001l98" n="97">Vita haec Hippodromus, vita haec est grande Theatrum,</l>
                <l xml:id="d001l99" n="98">In quo cuique suus dat sua iura labor.</l>
                <l xml:id="d001l100" n="99">Quisque sibi sudat, sunt qui se sydera tollant,</l>
                <l xml:id="d001l101" n="100">Sunt qui ad Plutonem praecipitanter eant.</l>
                <l xml:id="d001l102" n="101">Spiritibus maior datus maioribus orbis,</l>
                <l xml:id="d001l103" n="102">Sic animus servat membra minora minor.</l>
                <l xml:id="d001l104" n="103">Ipse potest iras, Ganeam, Veneremque domare,</l>
                <l xml:id="d001l105" n="104">Et calcare suo turpia vota iugo.</l>
                <l xml:id="d001l106" n="105">Te Deus his igitur membris praefecit, ut omni</l>
                <l xml:id="d001l107" n="106">Quod prohibent leges sedulitate domes,</l>
                <l xml:id="d001l108" n="107">Tu vires ne absconde tuas, neu cede labori,</l>
                <l xml:id="d001l109" n="108">Ista est arbitrio cura relicta tuo.</l>
                <l xml:id="d001l110" n="109">Ut Deus et coeli moles, elementaque maior,</l>
                <l xml:id="d001l111" n="110">Sic quoque nos mundus dicimur esse minor.</l>
                <l xml:id="d001l112" n="111">Nos inquam: nam plura sumus, quae copula in unum</l>
                <l xml:id="d001l113" n="112">Cogit, et hic mundus dicitur esse minor.</l>
                <l xml:id="d001l114" n="113">Omnia quae in mundo fieri maiore videmus,</l>
                <l xml:id="d001l115" n="114">In nobis simili cernimus esse modo.</l>
                <l xml:id="d001l116" n="115">Cor, iecur, caput, coeli, sunt sydera sensus,</l>
                <l xml:id="d001l117" n="116">Est animus nobis cum ratione Deus.</l>
                <l xml:id="d001l118" n="117">Caetera si vigili studio quaesiveris, intra</l>
                <l xml:id="d001l119" n="118">Corporis humani membra videbis agi.</l>
                <l xml:id="d001l120" n="119">Quattuor humores tibi sive elementa, quod exit</l>
                <l xml:id="d001l121" n="120">Quattuor ex istis corpora mixta voces.</l>
                <l xml:id="d001l122" n="121">In genera et species redigas, sunt plurima vitae</l>
                <l xml:id="d001l123" n="122">Indiga, et in nobis est animae omne genus.</l>
                <l xml:id="d001l124" n="123">Sylva pili, genitale pecus sunt aeris imbres</l>
                <l xml:id="d001l125" n="124">Pituitae summa quas pluit arce caput.</l>
                <l xml:id="d001l126" n="125">Fulmen erit resonas ardor qui naribus exit:</l>
                <l xml:id="d001l127" n="126">Et ventos stomachi venter, et alvus habet.</l>
                <l xml:id="d001l128" n="127">Utque Deo in mundo superi maiore ministrant</l>
                <l xml:id="d001l129" n="128">Hic tibi spirituum copia semper adest.</l>
                <l xml:id="d001l130" n="129">Sunt et quos genuit iecur, et qui corde creantur,</l>
                <l xml:id="d001l131" n="130">Quique in sublimi verticis arce sati.</l>
                <l xml:id="d001l132" n="131">HAec tibi virtutum sunt instrumenta tuarum,</l>
                <l xml:id="d001l133" n="132">Et celeri quovis mobilitate volant.</l>
                <l xml:id="d001l134" n="133">Tu Deus ergo tui tu prima potentia mundi.</l>
                <l xml:id="d001l135" n="134">Atque ita tu mundi lora minoris habes.</l>
                <l xml:id="d001l136" n="135">Sis vigil, atque datis tibi legibus utere coelos,</l>
                <l xml:id="d001l137" n="136">Suspice, ut immotis legibus astra meant.</l>
                <l xml:id="d001l138" n="137">Quid moeres? Fatumque times oblita tui mens?</l>
                <l xml:id="d001l139" n="138">Stulta quid hoc tantum debile corpus amas?</l>
                <l xml:id="d001l140" n="139">Collige dispersos bona per mortalia sensus,</l>
                <l xml:id="d001l141" n="140">Et noli in falsis degenerare bonis.</l>
                <l xml:id="d001l142" n="141">Ad bona vera regi, quae sunt coelestia, nec te</l>
                <l xml:id="d001l143" n="142">Terreat intrandus pro pietate labor.</l>
                <l xml:id="d001l144" n="143">Certandum est, nulli veniunt sine Marte triumphi,</l>
                <l xml:id="d001l145" n="144">Et nisi certanti nulla corona datur.</l>
                <l xml:id="d001l146" n="145">Est Deus, est aether, pretium certaminis huius</l>
                <l xml:id="d001l147" n="146">Haec faciant pugnam praemia tanta levem.</l>
                <l xml:id="d001l148" n="147">Vadis in aethereos alacris post funera campos,</l>
                <l xml:id="d001l149" n="148">Convenit aeternis mentibus ille locus.</l>
                <l xml:id="d001l150" n="149">Coelestes animae sociam te in lucida tollente</l>
                <l xml:id="d001l151" n="150">Atria, foelices es habitura domos.</l>
                <l xml:id="d001l152" n="151">A gravibus curis, a sollicitudine longa</l>
                <l xml:id="d001l153" n="152">In requiem venies, pacificosque lares.</l>
                <l xml:id="d001l154" n="153">Elysiis inter superos versabere campis</l>
                <l xml:id="d001l155" n="154">Subiectusque tibi totus Olympus erit.</l>
                <l xml:id="d001l156" n="155">Inter abundantes epulas et prandia lauta,</l>
                <l xml:id="d001l157" n="156">Nectareos latices ambrosiamque bibes.</l>
                <l xml:id="d001l158" n="157">Talia coelestis sonat ad convivia cantus,</l>
                <l xml:id="d001l159" n="158">Et quod mota ferunt sydera dulce melos.</l>
                <l xml:id="d001l160" n="159">Cum superis vives et contegnabis Olympum,</l>
                <l xml:id="d001l161" n="160">Tanta futura tua est gloria, tantus honor.</l>
                <l xml:id="d001l162" n="161">Hic aeterna quies, hic est aeterna voluptas,</l>
                <l xml:id="d001l163" n="162">Vitaque perpetuis accumulata bonis.</l>
                <l xml:id="d001l164" n="163">Quid moeres? Fatumque times oblita tui mens?</l>
                <l xml:id="d001l165" n="164">Stulta quid hoc tantum debile corpus amas?</l>
                <l xml:id="d001l166" n="165">Corporis interitum metuis, labor ultimis aegram</l>
                <l xml:id="d001l167" n="166">Sollicitat, mortis nomen inane times.</l>
                <l xml:id="d001l168" n="167">Certum est in cineres corpus mortale reverti,</l>
                <l xml:id="d001l169" n="168">Sed tamen aeternus non erit ille sopor.</l>
                <l xml:id="d001l170" n="169">Sunt iterum nostrae rediturae in corpora vitae.</l>
                <l xml:id="d001l171" n="170">Membraque iuncturis restituenda suis.</l>
                <l xml:id="d001l172" n="171">Et quid inepta times? Non sunt in morte dolores,</l>
                <l xml:id="d001l173" n="172">Si dolor in morte est, est timor ille dolor.</l>
                <l xml:id="d001l174" n="173">Fac timor absit, erit fatum sopor, atque sepultis</l>
                <l xml:id="d001l175" n="174">Corporis invalidi sensibus alta quies.</l>
                <l xml:id="d001l176" n="175">Terrificam mortem facit ignorantia rerum.</l>
                <l xml:id="d001l177" n="176">Quid timeat nescit, qui sua fata timet.</l>
                <l xml:id="d001l178" n="177">Languida namque potens ubi vincere pectora languor</l>
                <l xml:id="d001l179" n="178">Incipit, in toto corpore sensus hebet.</l>
                <l xml:id="d001l180" n="179">Pugnaque iam cessat, postquam natura veneno</l>
                <l xml:id="d001l181" n="180">Cessit et hostilis abstulit arma manus.</l>
                <l xml:id="d001l182" n="181">Victa iacet Virtus, sine vi subit atria languor</l>
                <l xml:id="d001l183" n="182">Frigidus, et vitae depopulatur opes.</l>
                <l xml:id="d001l184" n="183">Mors ubi iam sua signa videt procul arce levari,</l>
                <l xml:id="d001l185" n="184">Ingreditur placido membra subacta pede.</l>
                <l xml:id="d001l186" n="185">Languor enim cautus necis armiger impia furtim</l>
                <l xml:id="d001l187" n="186">Castra movens, hostes obsidione premit.</l>
                <l xml:id="d001l188" n="187">Non tuba, non litui, non aerea cornua clamant,</l>
                <l xml:id="d001l189" n="188">Nec faciunt ullos ora arma sonos.</l>
                <l xml:id="d001l190" n="189">Miles ut ad muros quaeat improvidus adesse,</l>
                <l xml:id="d001l191" n="190">Ipse Deus plantas iussit habere leves.</l>
                <l xml:id="d001l192" n="191">Castra necis sunt haec, hoc milite bellat acerbus</l>
                <l xml:id="d001l193" n="192">Languor, et obscuram mittitur ante necem.</l>
                <l xml:id="d001l194" n="193">De fragili vaelox animae fuga corpore, mors est</l>
                <l xml:id="d001l195" n="194">Expectanda magis, quam metuenda viro.</l>
                <l xml:id="d001l196" n="195">Quid moeris fatumque times oblita tui mens?</l>
                <l xml:id="d001l197" n="196">Stulta quid hoc tantum debile corpus amas?</l>
                <l xml:id="d001l198" n="197">Scaevola contemsit mortem, contemsit Achilles,</l>
                <l xml:id="d001l199" n="198">Et clari ac fortes magnanimique duces.</l>
                <l xml:id="d001l200" n="199">Illi etiam quibus est vitae spes nulla futurae,</l>
                <l xml:id="d001l201" n="200">Qui fidei nostrae relligione carent.</l>
                <l xml:id="d001l202" n="201">At tu cui sacro caput est in flumine lotum,</l>
                <l xml:id="d001l203" n="202">Et quae clare novae lumina legis habes,</l>
                <l xml:id="d001l204" n="203">Funera formidas, et scis de funere nasci</l>
                <l xml:id="d001l205" n="204">Vitae aliud praestans eximiumque genus.</l>
                <l xml:id="d001l206" n="205">Si tamen in fato dicas signa esse doloris,</l>
                <l xml:id="d001l207" n="206">Quae moveant fortes magnanimosque viros.</l>
                <l xml:id="d001l208" n="207">Namque oculos atque ora modis se inflectere miris</l>
                <l xml:id="d001l209" n="208">Mortis in horrendo vidimus introitu.</l>
                <l xml:id="d001l210" n="209">Acciperem veram, falsis nec frangere formis,</l>
                <l xml:id="d001l211" n="210">Neu paveas instar desipientis anus.</l>
                <l xml:id="d001l212" n="211">Si qua ferunt aegri vicinae in limine mortis</l>
                <l xml:id="d001l213" n="212">Non facit immanis talia signa dolor.</l>
                <l xml:id="d001l214" n="213">Occurrunt variaeque quasi somnia vana figurae,</l>
                <l xml:id="d001l215" n="214">Perturbantque animos, incutiuntque metum.</l>
                <l xml:id="d001l216" n="215">Propterea multo speculis audivimus altis</l>
                <l xml:id="d001l217" n="216">Saepius et summo desiliisse loco.</l>
                <l xml:id="d001l218" n="217">Hoc facit illudens fallacis imaginis error,</l>
                <l xml:id="d001l219" n="218">Non venies morbi de gravitate dolor.</l>
                <l xml:id="d001l220" n="219">Et stipulas quando subeunt incendia torto</l>
                <l xml:id="d001l221" n="220">Stipite tristitiam significare putes.</l>
                <l xml:id="d001l222" n="221">Quid moeres fatumque times oblita tui mens?</l>
                <l xml:id="d001l223" n="222">Stulta quid tantum debile corpus amas?</l>
                <l xml:id="d001l224" n="223">Quare ita degeneras ut ames mortalia tantum?</l>
                <l xml:id="d001l225" n="224">Nec videas ortus principiumque tuum?</l>
                <l xml:id="d001l226" n="225">Ignea cum tibi sit vis et coelestis origo</l>
                <l xml:id="d001l227" n="226">Quid cupis hac lutea degere clausa domo?</l>
                <l xml:id="d001l228" n="227">Quid tibi cum saxis, quid cum tellure lutoque?</l>
                <l xml:id="d001l229" n="228">Ipsa Dei vultus effigiemque geris.</l>
                <l xml:id="d001l230" n="229">Ista relinque feris sunt coelestia tecta,</l>
                <l xml:id="d001l231" n="230">Non patria est nobis terra, sed exilium.</l>
                <l xml:id="d001l232" n="231">Quid precor exilium patriae praeponere mavis?</l>
                <l xml:id="d001l233" n="232">Caecaque terreni carceris antra pati?</l>
                <l xml:id="d001l234" n="233">Dulce est ad veterum coetus migrare parentum,</l>
                <l xml:id="d001l235" n="234">Tam celebri insignes cernere laude viros.</l>
                <l xml:id="d001l236" n="235">Quae iucunda magis cerni spectacula fas est</l>
                <l xml:id="d001l237" n="236">Quam spectare uno saecula cuncta loco?</l>
                <l xml:id="d001l238" n="237">Quod si forte cavae metuis tormenta Gehennae,</l>
                <l xml:id="d001l239" n="238">Et Stygis ardentes ne patiare lacus,</l>
                <l xml:id="d001l240" n="239">Scire Deum debes nobis mortalibus hostem</l>
                <l xml:id="d001l241" n="240">Non fore, inhumanum non decet esse patrem.</l>
                <l xml:id="d001l242" n="241">Ut decet esse pium sic est pius esse putandus,</l>
                <l xml:id="d001l243" n="242">Qui putat immitem, non putat esse patrem.</l>
                <l xml:id="d001l244" n="243">Non putat esse Deum, quis enim consenserit illum</l>
                <l xml:id="d001l245" n="244">Esse Deum demens, quem neget esse pium?</l>
                <l xml:id="d001l246" n="245">Est Deus omne bonum, Deus est quaecunque putantur</l>
                <l xml:id="d001l247" n="246">Optima, sed melius quid pietate dabis?</l>
                <l xml:id="d001l248" n="247">Quid moeres? Fatumque times oblita tui mens?</l>
                <l xml:id="d001l249" n="248">Stulta quid hoc tantum debile corpus amas?</l>
                <l xml:id="d001l250" n="249">Expectat te summus apex, te regia coeli</l>
                <l xml:id="d001l251" n="250">Clamat, et aeterni curia sancta patris.</l>
                <l xml:id="d001l252" n="251">Dic age, iacturam quid amas? Tua damna quid optas?</l>
                <l xml:id="d001l253" n="252">Nonne putas summo damna carere bono?</l>
                <l xml:id="d001l254" n="253">Dic age quid trepidas, mea mens, in amica venire</l>
                <l xml:id="d001l255" n="254">Atria? Quid poenam suppliciumque times?</l>
                <l xml:id="d001l256" n="255">Quantumcunque gravis furis tibi conscia culpae</l>
                <l xml:id="d001l257" n="256">Corde dole, crimen diluit omne dolor.</l>
                <l xml:id="d001l258" n="257">Scimus enim quae sit nostri clementia patris.</l>
                <l xml:id="d001l259" n="258">Quam facili nostras audiat aure preces.</l>
                <l xml:id="d001l260" n="259">Corda Deo dabimus, lachrymisque litabimus illi,</l>
                <l xml:id="d001l261" n="260">Nulla accepta magis sunt holocausta Deo.</l>
                <l xml:id="d001l262" n="261">Si luges, pater indulgens tua debita solvit,</l>
                <l xml:id="d001l263" n="262">Vult humiles animos, vult pia vota Deus.</l>
                <l xml:id="d001l264" n="263">Grata Deo non sunt fumantia thura, nec arae,</l>
                <l xml:id="d001l265" n="264">Nec sacra, si cordis relligione vacent,</l>
                <l xml:id="d001l266" n="265">Virga recens Zephyris, nervo curabitur arcus,</l>
                <l xml:id="d001l267" n="266">Igne chalybs, Adamas sanguine, corde Deus.</l>
                <l xml:id="d001l268" n="267">Cedite terrenae, turpissima vincula, curae,</l>
                <l xml:id="d001l269" n="268">Cedite, nec mentes sollicitate pias.</l>
                <l xml:id="d001l270" n="269">Fama, voluptates, honor, atque potentia, et omnes</l>
                <l xml:id="d001l271" n="270">Fortunae et fato subiiciuntur opes.</l>
                <l xml:id="d001l272" n="271">Haec sunt quae incautas rapiunt in Tartara mentes.</l>
                <l xml:id="d001l273" n="272">Ista solent nostros illaqueare pedes.</l>
                <l xml:id="d001l274" n="273">Haec pereunt, tu sola manes, tu nata Tonantis</l>
                <l xml:id="d001l275" n="274">Mens mea fronte hilari regna paterna pete.</l>
                <l xml:id="d001l276" n="275">In gremium patris atque sinus et in oscula curre.</l>
                <l xml:id="d001l277" n="276">Surgit in amplexus regia tota tuos.</l>
                <l xml:id="d001l278" n="277">Serta parant capiti, radiis illustris at auro</l>
                <l xml:id="d001l279" n="278">Ibit ad extremos candida laena pedes.</l>
                <l xml:id="d001l280" n="279">Omnia in adventu miraberis agmina divum</l>
                <l xml:id="d001l281" n="280">Conversa in plausum laetitiamque tuo.</l>
                <l xml:id="d001l282" n="281">Talis enim sanctos pax et concordia cives</l>
                <l xml:id="d001l283" n="282">Iungit, ut in pelagus grande redundet amor.</l>
                <l xml:id="d001l284" n="283">Propria virtutum variant insigna quosdam,</l>
                <l xml:id="d001l285" n="284">Sed proprium charitas nil tamen esse sinit.</l>
                <l xml:id="d001l286" n="285">Ut communis amor, sic et communia cunctis</l>
                <l xml:id="d001l287" n="286">Omnia perfecto nil in amore suum.</l>
                <l xml:id="d001l288" n="287">Quid moeres? Fatumque times oblita tui mens?</l>
                <l xml:id="d001l289" n="288">Stulta quid hoc tantum vile cadaver amas?</l>
                <l xml:id="d001l290" n="289">Ergo libens et sponte pedem trans limina mortis</l>
                <l xml:id="d001l291" n="290">Porrige, nec fati nomen inane time.</l>
            </div1>
        </body>
    </text>
</TEI>
