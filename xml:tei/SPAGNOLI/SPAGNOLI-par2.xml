<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-par2">
                    <title>Parthenice secunda sive Catharina</title>
                    <title type="short">Parthenice secunda sive Catharina</title>
                    <abbr>Parth. II</abbr>
                    <bibl>L. Cupaerus, 1576</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>L. Cupaerus, 1576</name>
                </respStmt>
            </titleStmt>
            <extent>
                <measure unit="words" quantity="13291">13291</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Cupaerus, 1576</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>7.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Nicola Ruzzenenti</bibl>
                </head>
                <p xml:id="d001l1" n="0|1">Baptistae Mantuani carmelitae theologi | secundae parthenices quae Catharina dicitur liber primus</p>
                <lb/>
                <l xml:id="d001l2" n="1">Costidis aggressi pugnam, tormenta rotasque,</l>
                <l xml:id="d001l3" n="2">Atque triumnphato victricia bella tiranno,</l>
                <l xml:id="d001l4" n="3">Detegimus fraudes, et numina falsa Deorum.</l>
                <l xml:id="d001l5" n="4">Sancta fave virgo tenuem cui carminis orsum</l>
                <l xml:id="d001l6" n="5">Pangimus et vento venias ad vela secundo.</l>
                <l xml:id="d001l7" n="6">Veridicos cantus non ex Helicone vetusto</l>
                <l xml:id="d001l8" n="7">Porrige, sed Christi sacris de fontibus haustos.</l>
                <l xml:id="d001l9" n="8">Da mihi non hederae, non lauri vimine textam,</l>
                <l xml:id="d001l10" n="9">Sed qualem tu diva geris de fronde, coronam</l>
                <l xml:id="d001l11" n="10">Arboris Eoae, medio quam legimus horto</l>
                <l xml:id="d001l12" n="11">Spargere foelicem ramis vitalibus umbram,</l>
                <l xml:id="d001l13" n="12">Et Paradisiaco nobis aspiret ab orbe</l>
                <l xml:id="d001l14" n="13">Vera Dei soboles, aeterna potentia patris.</l>
                <l xml:id="d001l15" n="14">Orbe soporato tellus Aegyptia noctem</l>
                <l xml:id="d001l16" n="15">Roriferam induerat, mersusque sub aequore, Titan,</l>
                <l xml:id="d001l17" n="16">Hesperio, coeli nitidos accenderat ignes,</l>
                <l xml:id="d001l18" n="17">Et niger attollens humentem Scorpius ortum</l>
                <l xml:id="d001l19" n="18">Stringebat iam rura novis affoeta pruinis,</l>
                <l xml:id="d001l20" n="19">Cum Iovis imperio volucres Cyllenius alas</l>
                <l xml:id="d001l21" n="20">Sumpsit, et ex toto veteres Memphitis in agros</l>
                <l xml:id="d001l22" n="21">Cogeret orbe Deos, qui maiestate relicta</l>
                <l xml:id="d001l23" n="22">Iam sua cedebant nostris altaria sacris,</l>
                <l xml:id="d001l24" n="23">Invitaque iugum Christi cervice ferentes</l>
                <l xml:id="d001l25" n="24">Nulla dabant responsa palam, sed caeca malorum</l>
                <l xml:id="d001l26" n="25">Semina iactabant, tacitoque in pecora lapsu</l>
                <l xml:id="d001l27" n="26">Intrantes humana, dolos et operta venena</l>
                <l xml:id="d001l28" n="27">Gentis ad excidium nostrae inspirante solebant.</l>
                <l xml:id="d001l29" n="28">Quale per insidias gerit inter ovilia bellum</l>
                <l xml:id="d001l30" n="29">Nocte lupus, facta pedibus scrobe limina subter.</l>
                <l xml:id="d001l31" n="30">Tunc ferus Ausoniis Mavors nova gentibus arma</l>
                <l xml:id="d001l32" n="31">Suadebat, ferrumque, gravi versare tumultu,</l>
                <l xml:id="d001l33" n="32">Ocia lucanis dum Maximianus in hortis</l>
                <l xml:id="d001l34" n="33">Ducit, et in regem dum res Romana reverti</l>
                <l xml:id="d001l35" n="34">Cogitat, extinctis regni consortibus, unum.</l>
                <l xml:id="d001l36" n="35">Tunc Hecates motus furiis Maxentius, artes,</l>
                <l xml:id="d001l37" n="36">Vertitur ad magicas, veterumque ad sacra Deorum,</l>
                <l xml:id="d001l38" n="37">Instaurat delubra, novus scrutatur aruspex</l>
                <l xml:id="d001l39" n="38">Exta, scelus tentat, quo non crudelius ullum</l>
                <l xml:id="d001l40" n="39">Legimus a prima nascentis origine mundi.</l>
                <l xml:id="d001l41" n="40">Viventium gravidas matrum secat ensibus alvos</l>
                <l xml:id="d001l42" n="41">Immatura trahens stygiis quae destinet aris</l>
                <l xml:id="d001l43" n="42">Pignora, funestos docuit Proserpina ritus.</l>
                <l xml:id="d001l44" n="43">Invida crescentis fidei successibus omnem</l>
                <l xml:id="d001l45" n="44">Haeresibus sacram legem Tritonia Pallas</l>
                <l xml:id="d001l46" n="45">Implicat et veris fucat mendacia dictis.</l>
                <l xml:id="d001l47" n="46">Mixta choris iuvenum Venus illecebrosa repugnas</l>
                <l xml:id="d001l48" n="47">Virginibus sacris, moresque irridet honestos.</l>
                <l xml:id="d001l49" n="48">It Veneri Bromius comes, et Silenus, et ipsae</l>
                <l xml:id="d001l50" n="49">Castra Mimalloniae vino redolentia Bacchae.</l>
                <l xml:id="d001l51" n="50">Atque Dionaeos furtim per tecta liquores</l>
                <l xml:id="d001l52" n="51">Iam sine pampineis thyrsis et lyncibus Evan</l>
                <l xml:id="d001l53" n="52">Mittit, te occultos accendit in aedibus ignes.</l>
                <l xml:id="d001l54" n="53">Involvebat opum studiis Saturnia Iuno</l>
                <l xml:id="d001l55" n="54">Corda virum gemmis, fulvique numismatis aura</l>
                <l xml:id="d001l56" n="55">Merce peregrina, tunicis ardentibus ostro,</l>
                <l xml:id="d001l57" n="56">Sollicitans animos hominum, privatus Olimpo</l>
                <l xml:id="d001l58" n="57">Phoebus et ignifero curru, pice nigrior atra</l>
                <l xml:id="d001l59" n="58">Versus in Aethiopem, fidibus spoliatus, et arcu</l>
                <l xml:id="d001l60" n="59">Daphnaea sine fronde miser per moenia noctu</l>
                <l xml:id="d001l61" n="60">Ibat, et ablatum virus Pythone perempto</l>
                <l xml:id="d001l62" n="61">Quod magnus servabat onix, spargebat in ipsos</l>
                <l xml:id="d001l63" n="62">Nobilium thalamos, quo corda imbuta malignis</l>
                <l xml:id="d001l64" n="63">Artibus armabant animos hinc orta libido</l>
                <l xml:id="d001l65" n="64">Imperii, et curis rabies accensa superbis</l>
                <l xml:id="d001l66" n="65">Regnandi cupidos facile in scelus omne trahebat.</l>
                <l xml:id="d001l67" n="66">Talibus addictos operis Cyllenius urget</l>
                <l xml:id="d001l68" n="67">Ad moesti Iovis ire domos Memphitica regna.</l>
                <l xml:id="d001l69" n="68">Est locus Aegypti bifido qua flumine Nilus</l>
                <l xml:id="d001l70" n="69">Delta facit, Nilus cuius celesti origo</l>
                <l xml:id="d001l71" n="70">Regna per Aethiopum fugiens orientis ab hortis</l>
                <l xml:id="d001l72" n="71">Ingreditur Pharios septena per ostia fluctus,</l>
                <l xml:id="d001l73" n="72">Non procul est Styx atra palus, ubi condidit Io</l>
                <l xml:id="d001l74" n="73">Inachis inventum fratrem Typhonis Osirim.</l>
                <l xml:id="d001l75" n="74">Edita non procul est in collibus ora supinis</l>
                <l xml:id="d001l76" n="75">Pyramidum regio, quarum praecisior orta</l>
                <l xml:id="d001l77" n="76">Dicitur a Rhodope, cuius praestantia formae</l>
                <l xml:id="d001l78" n="77">Tot congessit opes, ut nobilitate sepulchri</l>
                <l xml:id="d001l79" n="78">Vicerit et reges ipsos. Hic Iupiter olim</l>
                <l xml:id="d001l80" n="79">Clarus et ignipotens, posito modo fulmine pauper</l>
                <l xml:id="d001l81" n="80">Squalidus et torva demissus lumina fronte</l>
                <l xml:id="d001l82" n="81">Daemonas advectos angusto suscipit antro,</l>
                <l xml:id="d001l83" n="82">Atque sub exesa scabri testudine saxi</l>
                <l xml:id="d001l84" n="83">Consedere solo. Tunc si est Iuppiter orsus.</l>
                <l xml:id="d001l85" n="84">"Numina quae toto terrae regnastis in orbe</l>
                <l xml:id="d001l86" n="85">Non satis est nostro quod nos Galilaeus honore</l>
                <l xml:id="d001l87" n="86">Exuit, in tantas ausus prorumpere fraudes,</l>
                <l xml:id="d001l88" n="87">Non satis est, pueris etiam contemnimur, omnes</l>
                <l xml:id="d001l89" n="88">Nos impune premunt, in nos convitia iactant</l>
                <l xml:id="d001l90" n="89">Caupones, mimique leves, scurraeque loquaces.</l>
                <l xml:id="d001l91" n="90">Falsidicosque vocant, ergo haec indigna feremus?</l>
                <l xml:id="d001l92" n="91">Nec toties laesi semel ulciscemur? Inertes</l>
                <l xml:id="d001l93" n="92">Sic sumus ut vivos nos non intellegat hostis?</l>
                <l xml:id="d001l94" n="93">Nos perisse putant, defunctaque numina vita</l>
                <l xml:id="d001l95" n="94">Vulgus ait, tempus veniet cum turbine tanto</l>
                <l xml:id="d001l96" n="95">Christigenas Asiae regnis Libyaeque fugatos</l>
                <l xml:id="d001l97" n="96">Involvam, properate dies, velociter amni</l>
                <l xml:id="d001l98" n="97">Currite, ferte cito Machometia tempora cursu."</l>
                <l xml:id="d001l99" n="98">Interea mentes alii solabimur aegras</l>
                <l xml:id="d001l100" n="99">Suppliciis, una nostras in virgine vires</l>
                <l xml:id="d001l101" n="100">Experiamur, erit nostri reverentia forsan</l>
                <l xml:id="d001l102" n="101">Maior ab exemplo tali, Catharina superbo</l>
                <l xml:id="d001l103" n="102">Nostra supercilio damnat simulacra, Deosque</l>
                <l xml:id="d001l104" n="103">Impia subsannat, vultuque elata superbo</l>
                <l xml:id="d001l105" n="104">Non Venerem, non Iunonem, non Pallada, non me</l>
                <l xml:id="d001l106" n="105">(Tanta est impietas) minimo dignatur honore,</l>
                <l xml:id="d001l107" n="106">Iuppiter haec, magno socii fremuere tumultu,</l>
                <l xml:id="d001l108" n="107">Exiliunt irae, furiarum incendia surgunt.</l>
                <l xml:id="d001l109" n="108">Et furor ignitis oculis et fronte minaci</l>
                <l xml:id="d001l110" n="109">Excandescit, uti rapidis cum ferrea flammis</l>
                <l xml:id="d001l111" n="110">Lamina Cyclopum excoquitur flagrante camino.</l>
                <l xml:id="d001l112" n="111">Iuppiter ut vidit gravibus commuta querelis</l>
                <l xml:id="d001l113" n="112">Numina, sic iterum sumptis sermonibus inquit.</l>
                <l xml:id="d001l114" n="113">"O soboles iucunda mihi plutonia coniunx</l>
                <l xml:id="d001l115" n="114">Persephone, quando miseri te cura parentis</l>
                <l xml:id="d001l116" n="115">Sollicitat, cita tartareas descende sub umbras,</l>
                <l xml:id="d001l117" n="116">Plutonemque roges unam mihi mittat Erinnem,</l>
                <l xml:id="d001l118" n="117">Tisiphonem, aut Alecto, diramve Megaeram</l>
                <l xml:id="d001l119" n="118">I pete scis quibus ille modis possit, quove ordine flecti."</l>
                <l xml:id="d001l120" n="119">Sic pater, haec responsa dedit Proserpina patri,</l>
                <l xml:id="d001l121" n="120">O pater, heu frustra furias in tale vocamus</l>
                <l xml:id="d001l122" n="121">Obsequium, poscit furias sibi tartarus omnes:</l>
                <l xml:id="d001l123" n="122">Nec satis officio faciunt, vix prima Neronem</l>
                <l xml:id="d001l124" n="123">Vix Decium fratrem Titi execrabile sancta</l>
                <l xml:id="d001l125" n="124">De radice genus colubris et verbere duro</l>
                <l xml:id="d001l126" n="125">Corripit, indomitae pugnant cum manibus umbrae</l>
                <l xml:id="d001l127" n="126">Vociferant altum lateque incendia iactant.</l>
                <l xml:id="d001l128" n="127">Tantum in igne dolor, tanta impatientia flammae</l>
                <l xml:id="d001l129" n="128">Namque ea gentiles animas in tartara iactans,</l>
                <l xml:id="d001l130" n="129">Non sinit alterna requie mitescere poenam.</l>
                <l xml:id="d001l131" n="130">Et modo Romanis thalamos stratumque duobus</l>
                <l xml:id="d001l132" n="131">Regibus, imperii qui deposuere labores</l>
                <l xml:id="d001l133" n="132">In mediis Cocyti undis componit, et altum</l>
                <l xml:id="d001l134" n="133">Figit humi puteos, quantum Marpesia cautes</l>
                <l xml:id="d001l135" n="134">Ingenti vix mole novem descenderet annis.</l>
                <l xml:id="d001l136" n="135">Altera Iudaeos recutit aeque improba gentis</l>
                <l xml:id="d001l137" n="136">Semina, quae postquam letali vulnere Christum</l>
                <l xml:id="d001l138" n="137">Abstulit, antiqua nequiquam lege superbit,</l>
                <l xml:id="d001l139" n="138">Curat, et ardentes mergit Phlegethontis in undas.</l>
                <l xml:id="d001l140" n="139">Saepius Herodes geminos natumque, patremque</l>
                <l xml:id="d001l141" n="140">Caedit, et insertat candens in guttura ferrum.</l>
                <l xml:id="d001l142" n="141">Tertia Christigenas, odiis infensa cruentis,</l>
                <l xml:id="d001l143" n="142">In vada praeruptae celso de vertice rupis</l>
                <l xml:id="d001l144" n="143">Praecipites Acherontis agit, versosque per amnem</l>
                <l xml:id="d001l145" n="144">Luctificum trait hamato per saxa tridente</l>
                <l xml:id="d001l146" n="145">Et iacit in flammas, quae deficientia nunquam</l>
                <l xml:id="d001l147" n="146">Sulphura depascunt, fumo involvit et igne.</l>
                <l xml:id="d001l148" n="147">Sed quid opus pater est furiis, ego iussa capessam,</l>
                <l xml:id="d001l149" n="148">Fare patris non est fas dissimulare dolorem.</l>
                <l xml:id="d001l150" n="149">"Vade, ait, ardentes quando Maxentius aras</l>
                <l xml:id="d001l151" n="150">Consulit, imperii cupidus, sub nocte silenti</l>
                <l xml:id="d001l152" n="151">Hec responsa dato, Nilum pete, sacra Deorum</l>
                <l xml:id="d001l153" n="152">Restitue, et tanta tibi pro pietate coronam</l>
                <l xml:id="d001l154" n="153">Accipe, et insignem fulgenti murice clavum."</l>
                <l xml:id="d001l155" n="154">Sic ait, et natae pater inclinatus ad ora</l>
                <l xml:id="d001l156" n="155">Permulcensque caput dextra, dedit oscula fronti.</l>
                <l xml:id="d001l157" n="156">Persephone mandata facit, corvique figuram</l>
                <l xml:id="d001l158" n="157">Induit, et tranans auras pernicibus alis,</l>
                <l xml:id="d001l159" n="158">Praeterit Ammonis templum admirabile quondam</l>
                <l xml:id="d001l160" n="159">Dum Iovis imperium, maiestatemque colebant</l>
                <l xml:id="d001l161" n="160">Terrigenae, a Lybicis quod nomina trait arenis,</l>
                <l xml:id="d001l162" n="161">Iamque tenet Syrtes, facit hic brevis unda vadosum</l>
                <l xml:id="d001l163" n="162">Aequor, et est ratibus magnis impervia Tethys.</l>
                <l xml:id="d001l164" n="163">Transvolat Inarimen aterno ardore coruscam,</l>
                <l xml:id="d001l165" n="164">Quae premit ingentem saxosa mole Tiphoeum</l>
                <l xml:id="d001l166" n="165">Iam tenet Italiae littus, Laviniaque arva.</l>
                <l xml:id="d001l167" n="166">Intrat ad urbanos strepitus, celsaque resedit</l>
                <l xml:id="d001l168" n="167">Tarpeii super arce Iovis, populumque patresque</l>
                <l xml:id="d001l169" n="168">Et tria despiciens fora, post delubra Tonantis</l>
                <l xml:id="d001l170" n="169">Solis ad exortum Romae decora alta superbae.</l>
                <l xml:id="d001l171" n="170">"O caput, o florens terreni gloria mundi</l>
                <l xml:id="d001l172" n="171">- dixit - ut excelso tetigisti vertice coelum</l>
                <l xml:id="d001l173" n="172">Indigetes oblita tuos geniosque laresque</l>
                <l xml:id="d001l174" n="173">Atque Iovem et natos, demens ad inania Christi</l>
                <l xml:id="d001l175" n="174">Tam cito degeneras documenta, fidemque nefandam."</l>
                <l xml:id="d001l176" n="175">Sic ait, et Petrum quater execrata columnam</l>
                <l xml:id="d001l177" n="176">Traiani quae iuncta foro supereminet urbi</l>
                <l xml:id="d001l178" n="177">Involat, et corpus iam desinit esse, brevemque</l>
                <l xml:id="d001l179" n="178">Se trait in nebulam, et Maxentia tecta subintrat.</l>
                <l xml:id="d001l180" n="179">Nox erat, et Phoebe gelidis argentea bigis</l>
                <l xml:id="d001l181" n="180">Collis Aventini summo de vertice tollens</l>
                <l xml:id="d001l182" n="181">Cornua, lustrabat radiis pallentibus urbem.</l>
                <l xml:id="d001l183" n="182">Impius ad magicas rediit Maxentius artes</l>
                <l xml:id="d001l184" n="183">Combustique affert cineres infantis ad aram.</l>
                <l xml:id="d001l185" n="184">Consulit exta, vocat manes, et numina lethes.</l>
                <l xml:id="d001l186" n="185">Nacta vias faciles et idonea tempora fraudi</l>
                <l xml:id="d001l187" n="186">Persephone, commenta sagax insibilat aura</l>
                <l xml:id="d001l188" n="187">Pertenui, fibrasque movens felicia signa</l>
                <l xml:id="d001l189" n="188">Fingit, et involvit regis caput igne corusco</l>
                <l xml:id="d001l190" n="189">Subridens, alacri saliunt praecordia plausis</l>
                <l xml:id="d001l191" n="190">Principis et tota trahit inter gaudia noctem.</l>
                <l xml:id="d001l192" n="191">Iam parat ire viam pelago, iam concipit omnem</l>
                <l xml:id="d001l193" n="192">Trinacriam, Cretaeque domos, Cyprumque Rhodumque</l>
                <l xml:id="d001l194" n="193">Qua Zephyris impulsus eat, qua classe Latina</l>
                <l xml:id="d001l195" n="194">Vectus Alexandri monstratam annaviget urbem.</l>
                <l xml:id="d001l196" n="195">Egregios prima comites de pube Quiritum</l>
                <l xml:id="d001l197" n="196">Deligit, et fulget Tyriis aurata iuventus</l>
                <l xml:id="d001l198" n="197">Vestibus, Eois rutilant segmenta lapillis</l>
                <l xml:id="d001l199" n="198">Et vagina sinu gladios hiacynthina pulchro</l>
                <l xml:id="d001l200" n="199">Claudit et argentum capulis effulget eburnis.</l>
                <l xml:id="d001l201" n="200">Septima consurgens roseis aurora capillis</l>
                <l xml:id="d001l202" n="201">Oceani pulchrum caput extollebat ab undis</l>
                <l xml:id="d001l203" n="202">Cum iam compositis ratibus ventoque secundo</l>
                <l xml:id="d001l204" n="203">Littore ab Ausonio solvens Pelusia tendit</l>
                <l xml:id="d001l205" n="204">Ostia, et illustre Pompei funere campos.</l>
                <l xml:id="d001l206" n="205">Persephone volat ante fretum spumantibus undis</l>
                <l xml:id="d001l207" n="206">Liberat, et placido facilem facit aequore cursum.</l>
                <l xml:id="d001l208" n="207">Non Scythicus Boreas illi, non Aphricus auster,</l>
                <l xml:id="d001l209" n="208">Non oriens Eurus potuit spirare diebus.</l>
                <l xml:id="d001l210" n="209">Vix sua subleni crispabat tergora pontus</l>
                <l xml:id="d001l211" n="210">Applaudens Zephyro et sceleri se accomodat aequor.</l>
                <l xml:id="d001l212" n="211">Optimus interea mentis Deus auctor honestae</l>
                <l xml:id="d001l213" n="212">Atque pudicitiae custos, ne regia virgo</l>
                <l xml:id="d001l214" n="213">Circumventa dolis subita labatur, ab alto</l>
                <l xml:id="d001l215" n="214">Praemonet, et celeri tradit mandata ministro.</l>
                <l xml:id="d001l216" n="215">Ille per immensos coeli glacialis ab ortu</l>
                <l xml:id="d001l217" n="216">Labitur anfractus, penetransque per aurea tauri</l>
                <l xml:id="d001l218" n="217">Cornua, Pleiadum flammas restingit, et ipsos</l>
                <l xml:id="d001l219" n="218">Praeterit errones septem, triviaeque sub orbe</l>
                <l xml:id="d001l220" n="219">Accipit exiles raris ex ignibus artus.</l>
                <l xml:id="d001l221" n="220">Regia progenies cultu redimita pudico</l>
                <l xml:id="d001l222" n="221">Inter Socraticos et quos Academia quondam</l>
                <l xml:id="d001l223" n="222">Stoaque Cecropiis libros de fontibus hausit</l>
                <l xml:id="d001l224" n="223">Clausa latet modico pictae testudinis antro</l>
                <l xml:id="d001l225" n="224">Atque voluminibus legum stipata duarum</l>
                <l xml:id="d001l226" n="225">Abstrusos animo sensus volvebat, et acris</l>
                <l xml:id="d001l227" n="226">Ingenii vegetas acies figebat in omne</l>
                <l xml:id="d001l228" n="227">Quod tenebris aenigma latet, mysteria miris</l>
                <l xml:id="d001l229" n="228">Invelata modis visu penetrabat acuto.</l>
                <l xml:id="d001l230" n="229">Quicquid ad ornatum fidei exemplaria sancta</l>
                <l xml:id="d001l231" n="230">Graeca ferunt animo vigili condebat, et omnem</l>
                <l xml:id="d001l232" n="231">Assidui frugem studii quasi fertilis agri</l>
                <l xml:id="d001l233" n="232">Primitias, quasi collectum de sordibus aurum</l>
                <l xml:id="d001l234" n="233">Et quasi fulgentes Gangis de pulvere gemmas,</l>
                <l xml:id="d001l235" n="234">Rasaque Panchaei duro de cortice thura</l>
                <l xml:id="d001l236" n="235">Roboris, et pinguem torto de caudice myrrham</l>
                <l xml:id="d001l237" n="236">Ad Christi delubra ferens, cape summe Deorum</l>
                <l xml:id="d001l238" n="237">Munera dicebat, primae cape dona iuventae</l>
                <l xml:id="d001l239" n="238">Quae tibi per steriles apis haec tua colligit agros.</l>
                <l xml:id="d001l240" n="239">Primus Abel pingui coluit tua numina sacro,</l>
                <l xml:id="d001l241" n="240">Melchisedech panum calathos et cymbia Bacchi</l>
                <l xml:id="d001l242" n="241">Obtulit, Abraamus dulcem sua gaudia natum.</l>
                <l xml:id="d001l243" n="242">At nos syncerae tibi virginitatis honoris</l>
                <l xml:id="d001l244" n="243">Collectosque pia de sedulitate legendi</l>
                <l xml:id="d001l245" n="244">Offerimus flores, nostra haec tibi munera sunto.</l>
                <l xml:id="d001l246" n="245">Regia dum tales voluti sub pectore curas,</l>
                <l xml:id="d001l247" n="246">Et fugiens animo terras, coelestia virgo</l>
                <l xml:id="d001l248" n="247">Cogitat, ecce novae lucis micat igneus ardor,</l>
                <l xml:id="d001l249" n="248">Atque repercusso paries splendore coruscat.</l>
                <l xml:id="d001l250" n="249">Auratae micuere trabes, micuere columnae,</l>
                <l xml:id="d001l251" n="250">Et subitis visum flammis ardere lacunar.</l>
                <l xml:id="d001l252" n="251">Nuncius emisso nitidis e nubibus ore.</l>
                <l xml:id="d001l253" n="252">"Regia progenies - dixit - quia concipis alto</l>
                <l xml:id="d001l254" n="253">Corde Deum concessa tibi consortia divum.</l>
                <l xml:id="d001l255" n="254">Pone metum, secura meas intellige voces.</l>
                <l xml:id="d001l256" n="255">Ille ego qui Mariae sanctas orator ad aures</l>
                <l xml:id="d001l257" n="256">Ante fui, tibi de summo modo mittor Olimpo.</l>
                <l xml:id="d001l258" n="257">Nam tibi post illam primi debentur honoris</l>
                <l xml:id="d001l259" n="258">Inter virgineas acies albentia castra,</l>
                <l xml:id="d001l260" n="259">Scis veteres odio lucis studioque malignae</l>
                <l xml:id="d001l261" n="260">Mentis et imperii vanaeque libidine laudis</l>
                <l xml:id="d001l262" n="261">Dissentire Deos Christo, et molimine magno</l>
                <l xml:id="d001l263" n="262">In mores certare bonos nec posse nitorem</l>
                <l xml:id="d001l264" n="263">Ferre pudicitiae, Clymenes corruptor Apollo</l>
                <l xml:id="d001l265" n="264">Pressit Aristei matrem, nymphamque Dionem</l>
                <l xml:id="d001l266" n="265">Iuppiter, Europam, Danaen, Asopida, Laedam</l>
                <l xml:id="d001l267" n="266">Atque Lycaonidem, Maiam, Bacchique parentem</l>
                <l xml:id="d001l268" n="267">Falcifer Oceani natam Minoida Bacchus.</l>
                <l xml:id="d001l269" n="268">Persephonen Pluto rapuit, Simoentis ad amnem</l>
                <l xml:id="d001l270" n="269">Congreditur Venus Anchisae, Thetidosque cubile</l>
                <l xml:id="d001l271" n="270">Pelleus incestat, rector Neptunus aquarum</l>
                <l xml:id="d001l272" n="271">Phorcida, Deucalidem fraudis, furumque magister</l>
                <l xml:id="d001l273" n="272">Mercurius, Venerem Mavors, et Pallada frater</l>
                <l xml:id="d001l274" n="273">Polluit, Endimyon vultu Pan vellere Lunam,</l>
                <l xml:id="d001l275" n="274">Iasius Cererem, nulla est sine labe Deorum</l>
                <l xml:id="d001l276" n="275">Progenies, nisi forte suum quae plangit Osirim</l>
                <l xml:id="d001l277" n="276">Inachis, arguto pellex Iunonia sistro.</l>
                <l xml:id="d001l278" n="277">Et tibi virginitas, istis odiosa paravit</l>
                <l xml:id="d001l279" n="278">Insidias, in te longinqua a Thibridis urbe</l>
                <l xml:id="d001l280" n="279">Et coniurata descendunt proelia Memphi.</l>
                <l xml:id="d001l281" n="280">Nulla sub indigno virtus est principe tuta.</l>
                <l xml:id="d001l282" n="281">Nulla sub incoesto castis et gloria rege.</l>
                <l xml:id="d001l283" n="282">Nam vitiis probitas semper contraria pacem</l>
                <l xml:id="d001l284" n="283">Nescit, et hostiles dextra laevaque catervas</l>
                <l xml:id="d001l285" n="284">Sustinet, illatosque parat se semper ad ictus.</l>
                <l xml:id="d001l286" n="285">In virtute labor, sed in pectora ipso certa labore</l>
                <l xml:id="d001l287" n="286">Dona, sit ex operis merces, aeterna resurgit</l>
                <l xml:id="d001l288" n="287">De sudore quies, et de maerore voluptas.</l>
                <l xml:id="d001l289" n="288">Non habet ex omni numero plebisque, patrumque</l>
                <l xml:id="d001l290" n="289">Victricem, nisi qui potuit certare, coronam</l>
                <l xml:id="d001l291" n="290">Et multis certare datum, sed vincere paucis</l>
                <l xml:id="d001l292" n="291">Atque coronari et celebres vectare triumphos.</l>
                <l xml:id="d001l293" n="292">Quare age surgentes audaci nave procellas</l>
                <l xml:id="d001l294" n="293">Rumpe, per adversos aperti tua carbasa fluctus,</l>
                <l xml:id="d001l295" n="294">Nec stantes horresce nothos, nec murmura ponti.</l>
                <l xml:id="d001l296" n="295">Irato te crede mari, proramque patentes</l>
                <l xml:id="d001l297" n="296">Ad coeli converte vias, reget ipse per undas</l>
                <l xml:id="d001l298" n="297">Temonem velumque, Deus puppemque tenebit,</l>
                <l xml:id="d001l299" n="298">Nec sinet in scopulos fragilem tranare carinam.</l>
                <l xml:id="d001l300" n="299">Semper Olympiaca terram speculatur ab arce,</l>
                <l xml:id="d001l301" n="300">Et quoscunque, operi vidit se accingere sancto</l>
                <l xml:id="d001l302" n="301">Numine presenti Deus adiuvat, odit inertes.</l>
                <l xml:id="d001l303" n="302">Pugnam invade, Deo nihil inspirante timendum."</l>
                <l xml:id="d001l304" n="303">Nuncius haec, humili facundia virginis ore</l>
                <l xml:id="d001l305" n="304">Sic responsa dedit. "Vobis ego, numina, grates,</l>
                <l xml:id="d001l306" n="305">Non si vel totidem linguis, quot dicitur Argus</l>
                <l xml:id="d001l307" n="306">Luminibus vidisse, loquar persolvere passim.</l>
                <l xml:id="d001l308" n="307">Omnia vos homini vitamque alimentaque vitae</l>
                <l xml:id="d001l309" n="308">Vos datis, et coeli vos aspiratis amorem.</l>
                <l xml:id="d001l310" n="309">Blanditiisque rudens ad contemplanda levatis</l>
                <l xml:id="d001l311" n="310">Astra animos et opes vestras monstratis in ipsis</l>
                <l xml:id="d001l312" n="311">Ignibus et coeli ornatu mundique decore</l>
                <l xml:id="d001l313" n="312">Perpetuo, nostrae ne forte libidine mentes</l>
                <l xml:id="d001l314" n="313">Se lutea immergant, nequeantque attollere frontem</l>
                <l xml:id="d001l315" n="314">Ad coeleste bonum, nostrae vos cura salutis</l>
                <l xml:id="d001l316" n="315">Sollicitat, nec nostra diu durare potestis</l>
                <l xml:id="d001l317" n="316">Damna pati, veniamque datis peccantibus ultro.</l>
                <l xml:id="d001l318" n="317">Me prope lactentem charisque parentibus orbam</l>
                <l xml:id="d001l319" n="318">Ante puellaris quam vos agnosceret aetas</l>
                <l xml:id="d001l320" n="319">Cum neque fabar adhuc vos susceptis alendam.</l>
                <l xml:id="d001l321" n="320">Propterea nunquam divis ego thura piandis</l>
                <l xml:id="d001l322" n="321">Ulla dedi, nunquam fumantia vidimus exta.</l>
                <l xml:id="d001l323" n="322">Sola Dei mihi cura satis, mea, tempore ab illo,</l>
                <l xml:id="d001l324" n="323">Virginitas addicta Deo, votisque vocata</l>
                <l xml:id="d001l325" n="324">Palma triumphalis pugnae, qua sanguine fuso</l>
                <l xml:id="d001l326" n="325">Testificata thronum Christi super astra venirem.</l>
                <l xml:id="d001l327" n="326">Miscererque choris superum, sedemque beatam</l>
                <l xml:id="d001l328" n="327">Aetherea sortita domo, regna illa viderem</l>
                <l xml:id="d001l329" n="328">Aeternis congesta bonis, visuque tuerer</l>
                <l xml:id="d001l330" n="329">Perspicuo, quod certa fides sed nubila monstrat.</l>
                <l xml:id="d001l331" n="330">Est amor iste furor, quo tempore saucia longo</l>
                <l xml:id="d001l332" n="331">Nectar et ambrosiam sitio, tantusque medullis</l>
                <l xml:id="d001l333" n="332">Ardor inest, tantus coeli calor ossibus haesit,</l>
                <l xml:id="d001l334" n="333">Ut mors nulla queat mihi formidanda videri,</l>
                <l xml:id="d001l335" n="334">Sed iucunda magis, cur non quae pertulit Agnes</l>
                <l xml:id="d001l336" n="335">Ipsa veram? Cur non Agathes imitabile fatum?</l>
                <l xml:id="d001l337" n="336">Lucia, cuius erat neque mens neque fortior aetas,</l>
                <l xml:id="d001l338" n="337">Vicit, et istarum foelix Trinacria palmas</l>
                <l xml:id="d001l339" n="338">Vidit Anastasiae tellus Romana triumphis</l>
                <l xml:id="d001l340" n="339">Gaudet, ad istarum laudes et praemia curro.</l>
                <l xml:id="d001l341" n="340">Tu modo qui coelo frueris divine minister,</l>
                <l xml:id="d001l342" n="341">Haec offer mea vota Deo, si faverit, omne</l>
                <l xml:id="d001l343" n="342">Dulce mihi certamen erit, pugnamque diem</l>
                <l xml:id="d001l344" n="343">Arbitrio legati ipse suo sic fata nitentes</l>
                <l xml:id="d001l345" n="344">Vertit humi assurgens oculos, se nuncius albam</l>
                <l xml:id="d001l346" n="345">Colligit nubem, sparsisque per atria succis</l>
                <l xml:id="d001l347" n="346">Ambrosiae, dulci repetivit sydera cantu.</l>
                <l xml:id="d001l348" n="347">Iam vada Carpathiae sulcans Maxentius undae</l>
                <l xml:id="d001l349" n="348">Littus Alexandri et Phariam procul aspicit arcem.</l>
                <l xml:id="d001l350" n="349">Atque ait o magni salve pars tertia mundi</l>
                <l xml:id="d001l351" n="350">Aphrica Romanam fausto precor omine classem</l>
                <l xml:id="d001l352" n="351">Aspice, et auspiciis divum mea vota tuorum</l>
                <l xml:id="d001l353" n="352">Prospera sint, salvete Deo, salvete penates</l>
                <l xml:id="d001l354" n="353">Indiginae, quos relligio longeva parentum</l>
                <l xml:id="d001l355" n="354">Excoluit, sacros venio laturus honoris,</l>
                <l xml:id="d001l356" n="355">Sancta sequor mandata Iovis, ritusque reporto</l>
                <l xml:id="d001l357" n="356">Divinos ad templa Deum." Dum talia fatur</l>
                <l xml:id="d001l358" n="357">Praevolat ad portum remis, ventoque secundo</l>
                <l xml:id="d001l359" n="358">Cymba levis, volucrem cursa quae vinceret Eurum</l>
                <l xml:id="d001l360" n="359">Summaque vix recto fugiens movet aequora lapsu.</l>
                <l xml:id="d001l361" n="360">Fama per Aegyptum praetentaque littora ponto</l>
                <l xml:id="d001l362" n="361">Nunciat advenisse rates ex urbe Latina,</l>
                <l xml:id="d001l363" n="362">Advectumque freto Romani regis alumnum.</l>
                <l xml:id="d001l364" n="363">Cuncta magistratus, lucem posuere per illam,</l>
                <l xml:id="d001l365" n="364">Publica, Pellaei privata negocia cives.</l>
                <l xml:id="d001l366" n="365">Festa dies agitur, nitidis urbana iuventus</l>
                <l xml:id="d001l367" n="366">Vestibus et multo testantur gaudia cultu,</l>
                <l xml:id="d001l368" n="367">Turba coit, pictis oneratur puppibus aequor</l>
                <l xml:id="d001l369" n="368">Murice vela rubent, radiant aplustria cocco.</l>
                <l xml:id="d001l370" n="369">Ducitur elato gradiens Maxentius ore</l>
                <l xml:id="d001l371" n="370">Splendidus et gemmis et multo lucidus auro.</l>
                <l xml:id="d001l372" n="371">Ausonii Libycique simul glomerantur utrinque</l>
                <l xml:id="d001l373" n="372">Sistra sonant, altis lucent in turribus igne.</l>
                <l xml:id="d001l374" n="373">Moenia fronde virent et odoro gramine portae,</l>
                <l xml:id="d001l375" n="374">Altera lux ortum Casii vertice summo</l>
                <l xml:id="d001l376" n="375">Extulerat solem, cum rex iam squalida multo</l>
                <l xml:id="d001l377" n="376">Templa situ iubet ornari, veteresque per aras</l>
                <l xml:id="d001l378" n="377">Purpureos spargi flores, et rite parari</l>
                <l xml:id="d001l379" n="378">Danda Ecatombaeo quae sunt animalia sacro.</l>
                <l xml:id="d001l380" n="379">Christigenae soliti crudis preda esse tyrannis</l>
                <l xml:id="d001l381" n="380">Contremuere metus et et multi petiere Syenen</l>
                <l xml:id="d001l382" n="381">Thebaeosque lares et Syrenaica regna</l>
                <l xml:id="d001l383" n="382">Aethiopumque domos et littora gentis Erembae.</l>
                <l xml:id="d001l384" n="383">Sicut ubi mites aquilam videt columbae</l>
                <l xml:id="d001l385" n="384">Nare per aerios tractus, nec pinguia rura</l>
                <l xml:id="d001l386" n="385">Nec placidae retinent epulae, timor omnia vincit.</l>
                <l xml:id="d001l387" n="386">Pars latet umbroso saltu, pars alta volatu</l>
                <l xml:id="d001l388" n="387">Tecta petit, pars montanis cava saxa latebris,</l>
                <l xml:id="d001l389" n="388">Et pennis percussa sonat pernicibus aura.</l>
                <l xml:id="d001l390" n="389">Tunc est coepta coli regis deserta, solumque</l>
                <l xml:id="d001l391" n="390">Solibus exustum assiduis, et rura venenis</l>
                <l xml:id="d001l392" n="391">Inclyta et arentes terrae sitientis arenae.</l>
                <l xml:id="d001l393" n="392">Solivagus vastam petiit tum paulus Eremum</l>
                <l xml:id="d001l394" n="393">Hispidus, et fulvae tectus velamine palmae,</l>
                <l xml:id="d001l395" n="394">Cuius ad ignotas veniens Antonius aedes</l>
                <l xml:id="d001l396" n="395">Incidit in Satyros, mox flebile corpus amici</l>
                <l xml:id="d001l397" n="396">Condidit, et siccis vitam traduxit arvis,</l>
                <l xml:id="d001l398" n="397">Inter arenicolas colubros et saeva leonum</l>
                <l xml:id="d001l399" n="398">Semina graminibus vescens et fluminis unda.</l>
                <l xml:id="d001l400" n="399">Templa coronantur sertis et funibus actis</l>
                <l xml:id="d001l401" n="400">Barbara suspendunt aulaea sub abside curva</l>
                <l xml:id="d001l402" n="401">Pinguia mittuntur docti per rura ministri</l>
                <l xml:id="d001l403" n="402">Quae vicina bibunt piscosi fulmina Nili</l>
                <l xml:id="d001l404" n="403">Atque papyri ferae dulcem Tritonidis undam,</l>
                <l xml:id="d001l405" n="404">Et qua se viridi Mareotis arundine cingit.</l>
                <l xml:id="d001l406" n="405">Adducant delecta boum qui corpora centum</l>
                <l xml:id="d001l407" n="406">Interea cultros paterasque et thura sacerdos</l>
                <l xml:id="d001l408" n="407">Expedit, et sacras longo locat ordine vestes.</l>
                <l xml:id="d001l409" n="408">Ante ea neglectus meliori pascitur Apis</l>
                <l xml:id="d001l410" n="409">Gramine, et extento iacet ad praesepia ventre.</l>
                <l xml:id="d001l411" n="410">Iamque dies solennis ad est, mugitibus aurae</l>
                <l xml:id="d001l412" n="411">Per fora perque vias urbis per compita clamant,</l>
                <l xml:id="d001l413" n="412">Aera crepant, clangore tubae complentur acuto.</l>
                <l xml:id="d001l414" n="413">Consequitur vulgi strepitus, turbaeque frequentis</l>
                <l xml:id="d001l415" n="414">Murmur, et inflato resonat cava tibia buxo</l>
                <l xml:id="d001l416" n="415">Clarus ad illustres graditur Maxentius aras,</l>
                <l xml:id="d001l417" n="416">Et circum Pellae micat, Romanaque pubes.</l>
                <l xml:id="d001l418" n="417">Angelicas alto voces sub corde voluntas</l>
                <l xml:id="d001l419" n="418">Costis adesse videt speratae tempora pugnae</l>
                <l xml:id="d001l420" n="419">Et quanquam immota maneat sententia mente,</l>
                <l xml:id="d001l421" n="420">Atque adamantaeis vinclis frenata libido,</l>
                <l xml:id="d001l422" n="421">Invita ratione scelus non audeat ullum,</l>
                <l xml:id="d001l423" n="422">Ora tamen meditans duri furibunda tiranni</l>
                <l xml:id="d001l424" n="423">Atque graves poenas horret, ceu saxea moles</l>
                <l xml:id="d001l425" n="424">Pulsa freto et circum salientibus aequoris undis</l>
                <l xml:id="d001l426" n="425">Vapulat atque tremit, sed non vestigia mutat.</l>
                <l xml:id="d001l427" n="426">Dumque animus tanto curarum impellitur aestu</l>
                <l xml:id="d001l428" n="427">Non procul ecce duae vultu incessuque verendo</l>
                <l xml:id="d001l429" n="428">Femineae species adsunt, quarum una Cybeli</l>
                <l xml:id="d001l430" n="429">Persimilis turrita caput, stellataque frontem,</l>
                <l xml:id="d001l431" n="430">Igneus ore color possit Pana referre</l>
                <l xml:id="d001l432" n="431">Pectora pervolitant nebulae gyroque volucres</l>
                <l xml:id="d001l433" n="432">Aereo ludunt et versi coloribus alis.</l>
                <l xml:id="d001l434" n="433">Aequora ventre habet, pictasque per aequora puppes,</l>
                <l xml:id="d001l435" n="434">Squammiferique greges flexis per cerula caudis</l>
                <l xml:id="d001l436" n="435">Arrectisque natant pinnis, ludoque fugaci</l>
                <l xml:id="d001l437" n="436">Per scopulos et saxa volant viridemque per algam.</l>
                <l xml:id="d001l438" n="437">Inferius campi herbosi, curvataque ripis</l>
                <l xml:id="d001l439" n="438">Fulmina, et excelsi nemorosa cacumina montes</l>
                <l xml:id="d001l440" n="439">Vertice inaequali, pecudes, humanaque tecta</l>
                <l xml:id="d001l441" n="440">Atque per incultos saltus atque invia rura</l>
                <l xml:id="d001l442" n="441">Auriti lepores et flexis cornibus errant</l>
                <l xml:id="d001l443" n="442">Dorcades, et timidi dame, ramosaque cervi</l>
                <l xml:id="d001l444" n="443">Cornua tollentes, vacuis spaciantur in agris.</l>
                <l xml:id="d001l445" n="444">Haec rerum natura parens, quae virginis ora</l>
                <l xml:id="d001l446" n="445">Dulcibus amplectens ulnis. "Quid mergeris - inquit -</l>
                <l xml:id="d001l447" n="446">Filia tot curis et sollicitudine tanta?</l>
                <l xml:id="d001l448" n="447">Contemplare meum decus et mea maxima regna,</l>
                <l xml:id="d001l449" n="448">Sanctaque de nostris opibus velut ante solebas</l>
                <l xml:id="d001l450" n="449">Expulsis animo curis solatia carpe.</l>
                <l xml:id="d001l451" n="450">Terra, fretum, nubes, flammae, versatile coelum,</l>
                <l xml:id="d001l452" n="451">Cuncta meis subsunt regnis, eo cuncta guberno:</l>
                <l xml:id="d001l453" n="452">Elige de tantis aliquid quod mulceat aegram.</l>
                <l xml:id="d001l454" n="453">Quid tuus hic moeror sibi vult? Quid dulcis miris</l>
                <l xml:id="d001l455" n="454">Pallent ora modis? Et quot tua forma recessit?</l>
                <l xml:id="d001l456" n="455">Pone Deum curas, divi sua sydera servent,</l>
                <l xml:id="d001l457" n="456">Ambrosia vivant, et delectentur Olympo.</l>
                <l xml:id="d001l458" n="457">Terra subest homini, terrena negocia tracta ,</l>
                <l xml:id="d001l459" n="458">Nec fines frustra humanos excedere tenta.</l>
                <l xml:id="d001l460" n="459">Tune potes volucrum per iter tranare, sub undis</l>
                <l xml:id="d001l461" n="460">Degere, et obscuris inter delphinas in antris</l>
                <l xml:id="d001l462" n="461">Sirenes ubi sunt, et inertia corpora phocae?</l>
                <l xml:id="d001l463" n="462">Ut tibi per spelaea maris, per lustra ferarum.</l>
                <l xml:id="d001l464" n="463">Sic quoque per coelos inter consortia divum</l>
                <l xml:id="d001l465" n="464">Legibus aeternis vita hospitiumque negatur.</l>
                <l xml:id="d001l466" n="465">Nec fas est homini coelum sperare, Deorum</l>
                <l xml:id="d001l467" n="466">Regna cupis, sedemque tibi promittis Olimpi</l>
                <l xml:id="d001l468" n="467">Cum neque brutorum latebris assuescere possis?</l>
                <l xml:id="d001l469" n="468">Omnia limitibus certis ego sola diremi,</l>
                <l xml:id="d001l470" n="469">Quos transire nefas, ea vota superflua pone.</l>
                <l xml:id="d001l471" n="470">Sit tibi cura decor, tua sit tibi cura venustas</l>
                <l xml:id="d001l472" n="471">Ingenio condita meo, dum fingere tento</l>
                <l xml:id="d001l473" n="472">Calliopes oculos, et ne contemne iuventam,</l>
                <l xml:id="d001l474" n="473">Nec te finge Deam, sed te mortalibus aequa.</l>
                <l xml:id="d001l475" n="474">Sic natura parens tristem solata puellam."</l>
                <l xml:id="d001l476" n="475">Altera quae tales paulum cunctata loquelas</l>
                <l xml:id="d001l477" n="476">Hauserat, et vafro gressum suspenderat astu,</l>
                <l xml:id="d001l478" n="477">Affuit, aurati crines, frons lactea, fulgent</l>
                <l xml:id="d001l479" n="478">Lucifero similes oculi, rubicunda colorat</l>
                <l xml:id="d001l480" n="479">Lactentes aurora genas, per eburnea colla</l>
                <l xml:id="d001l481" n="480">Caesaries emissa fluit, toga caetera vestit</l>
                <l xml:id="d001l482" n="481">Aurea, quae tracto verrebat syrmate campum.</l>
                <l xml:id="d001l483" n="482">Coelestis nitet ore decor sparguntur odores</l>
                <l xml:id="d001l484" n="483">Ambrosii, creditque nequit mortalis in illa</l>
                <l xml:id="d001l485" n="484">Spiritus, aut numen vel non sine numine imago,</l>
                <l xml:id="d001l486" n="485">Textus inauratae chlamydi descensus ab astris</l>
                <l xml:id="d001l487" n="486">Prolis Olympiacae stygios ingressus ad amnes.</l>
                <l xml:id="d001l488" n="487">Ignea linguarum species, qua spiritus ingens</l>
                <l xml:id="d001l489" n="488">Intonuit super ora virum, montisque relicto</l>
                <l xml:id="d001l490" n="489">Vertice sydeream Christus remeabat in arcem</l>
                <l xml:id="d001l491" n="490">Victor, et evulsae caeco Plutonis ab antro</l>
                <l xml:id="d001l492" n="491">Patrum animae niveis indutae nubibus ibant</l>
                <l xml:id="d001l493" n="492">Aera per liquidum, terram praedatus et Orcum</l>
                <l xml:id="d001l494" n="493">Rex superum tali repetebat regna triumpho.</l>
                <l xml:id="d001l495" n="494">Gratia nomen habet, cuius praestantia forma</l>
                <l xml:id="d001l496" n="495">Naturae ex templo visa obscurare decorem,</l>
                <l xml:id="d001l497" n="496">Non aliter quam sol maiori sydera luce</l>
                <l xml:id="d001l498" n="497">Umbrat, et exoriens alios exterminat ignes.</l>
                <l xml:id="d001l499" n="498">Haec igitur sic orsa loqui. "Quid virginis altum</l>
                <l xml:id="d001l500" n="499">Deiicis in terras animum, natura superbo</l>
                <l xml:id="d001l501" n="500">Caeca supercilio, rerum te insana parentem</l>
                <l xml:id="d001l502" n="501">Dicis, et ignoras a quo tua venit origo</l>
                <l xml:id="d001l503" n="502">Nec nosti genus ipsa tuum, tua signa sequuta</l>
                <l xml:id="d001l504" n="503">Nicomachi proles stellis Erymanthidos ursae</l>
                <l xml:id="d001l505" n="504">Navigat amissis, et naufraga saepius arctas</l>
                <l xml:id="d001l506" n="505">Flante procelloso Borea Symplegadas intrat.</l>
                <l xml:id="d001l507" n="506">Namque aliud vitae genus immortalis Olimpo</l>
                <l xml:id="d001l508" n="507">Noluit esse homini, sed necte te credidit ortans,</l>
                <l xml:id="d001l509" n="508">Nec me vidit inops lucis, mutabile corpus</l>
                <l xml:id="d001l510" n="509">Contemplata Deum sicco pertransiit ore.</l>
                <l xml:id="d001l511" n="510">Auspiciis hanc usque tuis pervenit ad oram,</l>
                <l xml:id="d001l512" n="511">Hic sua sopito detraxit carbasa vento.</l>
                <l xml:id="d001l513" n="512">Dic ubi (si nosti), primaevaque Christi</l>
                <l xml:id="d001l514" n="513">Castra, triumphalesque, qui sanguine claras</l>
                <l xml:id="d001l515" n="514">Emisere animas et qui vicere tyrannos,</l>
                <l xml:id="d001l516" n="515">Subiecere Deo populos? Tibi sola reliqui</l>
                <l xml:id="d001l517" n="516">Corpora, et immundos cineres et tabida membra.</l>
                <l xml:id="d001l518" n="517">Ipsa coronatas coelesti lumine mentes</l>
                <l xml:id="d001l519" n="518">In sublime tuli, quare iam desine nugis</l>
                <l xml:id="d001l520" n="519">Talibus illustres animos involvere caeca</l>
                <l xml:id="d001l521" n="520">Nube tuae noctis versis fata recessit</l>
                <l xml:id="d001l522" n="521">Passibus, at plutei lato natura sub orbe</l>
                <l xml:id="d001l523" n="522">Virginis in thalamo fertur liquisse pavorem,</l>
                <l xml:id="d001l524" n="523">Cuius ut agnovit fraudes abscondit amorem</l>
                <l xml:id="d001l525" n="524">Gratia discendens, eius qui frangeret omne</l>
                <l xml:id="d001l526" n="525">Virus, et auxilio coeptis ingentibus esset."</l>
                <l xml:id="d001l527" n="526">Protulit ora pavor gelidae sub imagine mortis</l>
                <l xml:id="d001l528" n="527">Pallidus, et curvo contractus pecora a dorso,</l>
                <l xml:id="d001l529" n="528">Caecus et elinguis, trepidus, vix ossibus haerens,</l>
                <l xml:id="d001l530" n="529">Dentibus exertis trunca deformia nare</l>
                <l xml:id="d001l531" n="530">Ora gerens, et crure labans, frigore torpens.</l>
                <l xml:id="d001l532" n="531">Cuius ut horrificam effigiem stygiumque colorem</l>
                <l xml:id="d001l533" n="532">Et testudineos virgo perterrita gressus</l>
                <l xml:id="d001l534" n="533">Vidit, ab aspectu monstri conversa recondit</l>
                <l xml:id="d001l535" n="534">Lumina, et admoto texit velamine frontem.</l>
                <l xml:id="d001l536" n="535">Tum validis ardens animis alacrique iuventa</l>
                <l xml:id="d001l537" n="536">Strenuus et grato praetendens ore pudorem</l>
                <l xml:id="d001l538" n="537">Virgineum, pictasque ferens in pectore flammas</l>
                <l xml:id="d001l539" n="538">In medium prorupit amor, cornumque repertam</l>
                <l xml:id="d001l540" n="539">Corripit et monstri, repetito verbere, terga</l>
                <l xml:id="d001l541" n="540">Pulsat, et iniectis agite extra limina plantis</l>
                <l xml:id="d001l542" n="541">Vociferans, et fuste petens caput, ora, manusque,</l>
                <l xml:id="d001l543" n="542">Non secus ac fertur (si vera est fabula) quondam</l>
                <l xml:id="d001l544" n="543">Infernum domuisse canem Tirynthius heros.</l>
                <l xml:id="d001l545" n="544">Calcitrat et manibus tensis avertere cornum</l>
                <l xml:id="d001l546" n="545">Nititur, et facies monstrum defendere ab ictu</l>
                <l xml:id="d001l547" n="546">Acrius instat Amor, tetroque in pulvere versum</l>
                <l xml:id="d001l548" n="547">Execrat indignans, limoque infigit aquoso,</l>
                <l xml:id="d001l549" n="548">Membraque coenoso sepelit moribunda sepulchro.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Nicola Ruzzenenti</bibl>
                </head>
                <p xml:id="d002l1" n="0|1">Baptistae Mantuani carmelitae theologi | secundae parthenices liber secundus</p>
                <lb/>
                <l xml:id="d002l2" n="1">Laetior et pulsa victrix formidine virgo</l>
                <l xml:id="d002l3" n="2">Ocyus ad templum famulis parat ire vocatis,</l>
                <l xml:id="d002l4" n="3">Nec mora, festinant omnes et sedula nutrix</l>
                <l xml:id="d002l5" n="4">Iam longeva ligat crines et virginis ora</l>
                <l xml:id="d002l6" n="5">Pallida, nocturnae fumoque afflata lucernae</l>
                <l xml:id="d002l7" n="6">Materna pietate lavat, celeresque ministrae</l>
                <l xml:id="d002l8" n="7">Sepositas vestes adhibent, tyriumque ruborem</l>
                <l xml:id="d002l9" n="8">Induit, argento limbus circundatur albo,</l>
                <l xml:id="d002l10" n="9">Et caput aurato nitidum vestitur amictu.</l>
                <l xml:id="d002l11" n="10">Iam delubra subit, lucent ardoribus arae,</l>
                <l xml:id="d002l12" n="11">Mugitu cava tecta sonant, strepit undique murmur</l>
                <l xml:id="d002l13" n="12">Plebis et astantum. Solio Maxentius alto</l>
                <l xml:id="d002l14" n="13">Gestit elato turbam circumspicit ore.</l>
                <l xml:id="d002l15" n="14">Regia progenies medium progressa per agmen</l>
                <l xml:id="d002l16" n="15">Mox oculos in se populi convertit, euntem</l>
                <l xml:id="d002l17" n="16">Mirantur ceduntque via, Pellae iuventus</l>
                <l xml:id="d002l18" n="17">Nomina Romanis eius patriamque domumque</l>
                <l xml:id="d002l19" n="18">Auribus admoti narrant tenuique susurro.</l>
                <l xml:id="d002l20" n="19">Illa movens gestu pectus faciemque venusto</l>
                <l xml:id="d002l21" n="20">Scandit, et intrepido premit alta sedilia gressu.</l>
                <l xml:id="d002l22" n="21">Et vicina trucem sic est affata tyrannum.</l>
                <l xml:id="d002l23" n="22">"Me tibi Maxenti solitam praeferre salutem</l>
                <l xml:id="d002l24" n="23">Admonuit regalis apex, summusque paternae</l>
                <l xml:id="d002l25" n="24">Maiestatis honor, pietas violata repugnat.</l>
                <l xml:id="d002l26" n="25">Nam colis haec simulachra, Deo, peritura relicto,</l>
                <l xml:id="d002l27" n="26">Qui tibi solus opes tantas, Romanaeque patri</l>
                <l xml:id="d002l28" n="27">Regna dedit, fecitque maris terraeque potentem.</l>
                <l xml:id="d002l29" n="28">Nec fuit istius tanti tibi muneris auctor</l>
                <l xml:id="d002l30" n="29">Iuppiter Aegiochus Cretaeo pastus in antro,</l>
                <l xml:id="d002l31" n="30">Mortalis quondam, vitae modo lumine functus,</l>
                <l xml:id="d002l32" n="31">Sed neque post Petri vocem, documentaque Pauli</l>
                <l xml:id="d002l33" n="32">Roma Deum nescire potest, scivere Philippi</l>
                <l xml:id="d002l34" n="33">Et pater et natus, quos funere sustulit atro</l>
                <l xml:id="d002l35" n="34">Illa hominum suprema lues, graviore ruina</l>
                <l xml:id="d002l36" n="35">Raptus ad interitum Decius, millesimus urbis</l>
                <l xml:id="d002l37" n="36">Annus erat. Tum Roma suos solenniter ortus</l>
                <l xml:id="d002l38" n="37">Egit, et accepto celebravit festa Tonanti.</l>
                <l xml:id="d002l39" n="38">Tunc fuit imperii Christo sacrata potestas</l>
                <l xml:id="d002l40" n="39">Et tandem sub iura Dei translata, piamque</l>
                <l xml:id="d002l41" n="40">Tunc primum sortita fidem, tunc pulsa Deorum</l>
                <l xml:id="d002l42" n="41">Vana susperstitio Romani a limine regis.</l>
                <l xml:id="d002l43" n="42">Non satis est quod mille Iovi serviverit annos</l>
                <l xml:id="d002l44" n="43">Et phlegethonteis sese subiecerit umbris</l>
                <l xml:id="d002l45" n="44">Gens longo Romana iugo, tuleritque superbum</l>
                <l xml:id="d002l46" n="45">Imperium stygiae gentis noctisque profundae</l>
                <l xml:id="d002l47" n="46">Nubila, nunc iterum iuvat ad damnata reverti</l>
                <l xml:id="d002l48" n="47">Sacra Deum, parere putant praestantius Orcho</l>
                <l xml:id="d002l49" n="48">Quam superis, divina pudet mandata vereri.</l>
                <l xml:id="d002l50" n="49">Delectant inferna magis, nunc tartara gaudent</l>
                <l xml:id="d002l51" n="50">Nunc furiae exultant, posita nunc Cerberus ira</l>
                <l xml:id="d002l52" n="51">Motibus alludit caudae, nunc pectore tot</l>
                <l xml:id="d002l53" n="52">Dulia caeruleus carpit solatia Pluto.</l>
                <l xml:id="d002l54" n="53">At superum corda aegra gemunt, humanaque damna</l>
                <l xml:id="d002l55" n="54">Pallida mutato eplorant numina vultu.</l>
                <l xml:id="d002l56" n="55">Conqueritur mater natum sparsisse cruorem</l>
                <l xml:id="d002l57" n="56">Innocuum frustra, passum tot vulnera frustra.</l>
                <l xml:id="d002l58" n="57">Desine Maxenti superos offendere tanta</l>
                <l xml:id="d002l59" n="58">Impietate. Scelus Rex o Romane quod audes</l>
                <l xml:id="d002l60" n="59">Suppliciis dignum aeternus. Ixionis orbem,</l>
                <l xml:id="d002l61" n="60">Tantaleamque sitim, Tytii tormenta, labores</l>
                <l xml:id="d002l62" n="61">Sisyphios, ipsi quibus haec nova sacra litantur</l>
                <l xml:id="d002l63" n="62">Iam tibi discernunt stygii numina manes.</l>
                <l xml:id="d002l64" n="63">Finge tamen non esse scelus, dementia saltem</l>
                <l xml:id="d002l65" n="64">Bistonio ridenda seni, cur caede cruentas?</l>
                <l xml:id="d002l66" n="65">Cur tantis delubra boum mugitibus imples?</l>
                <l xml:id="d002l67" n="66">Tu ne Deum tali credis placare tumultu?</l>
                <l xml:id="d002l68" n="67">Tu ne Iovem fortasse putas revocare sepulchro</l>
                <l xml:id="d002l69" n="68">Cantibus his? Quae te cepit vecordia nate</l>
                <l xml:id="d002l70" n="69">Caesaris, ut fieri credas bove numina caeso</l>
                <l xml:id="d002l71" n="70">Mitia? Te miserum falsis oracula ludunt</l>
                <l xml:id="d002l72" n="71">Carminibus, non hac emitur Romana potestas</l>
                <l xml:id="d002l73" n="72">Religione, pium Christi clementia regem</l>
                <l xml:id="d002l74" n="73">Haec ad sceptra vocat, mundas qui sancta per aras</l>
                <l xml:id="d002l75" n="74">Dona ferat, qui relliquias Iovis atque Deorum</l>
                <l xml:id="d002l76" n="75">Conterat, et pulsis nova suscitet orgia bobus.</l>
                <l xml:id="d002l77" n="76">Quid templi molem hanc magnam miraris et arcus</l>
                <l xml:id="d002l78" n="77">A tellure procul tanto se attollere flexu?</l>
                <l xml:id="d002l79" n="78">Haec hominum fecere manus, magis aspice mundum</l>
                <l xml:id="d002l80" n="79">Hoc opus immortale Dei, tua numina gaudent</l>
                <l xml:id="d002l81" n="80">Bobus, at immensi versus dominator Olympi</l>
                <l xml:id="d002l82" n="81">Iustitia, pietate, fide, quae Iuppiter odit,</l>
                <l xml:id="d002l83" n="82">Dona Deum magis ista iuvant, sine caede litandum est."</l>
                <l xml:id="d002l84" n="83">Sic agit, ille magis vultum quam verba loquentis</l>
                <l xml:id="d002l85" n="84">Admiratus, agi iubet ad regalia tecta</l>
                <l xml:id="d002l86" n="85">Servarique locis intra penetralia clausis,</l>
                <l xml:id="d002l87" n="86">Mente scelus duplex agitans, temerare pudorem</l>
                <l xml:id="d002l88" n="87">Et violare fidem, pacis iam foedere fracto</l>
                <l xml:id="d002l89" n="88">Belli fervor adest, dant pugnae classica signum.</l>
                <l xml:id="d002l90" n="89">Persephone regem stimulis irritat, et acres</l>
                <l xml:id="d002l91" n="90">Cum Venere accendit circum praecordia flammas.</l>
                <l xml:id="d002l92" n="91">Uritur impatiens caeci Maxentius ignis,</l>
                <l xml:id="d002l93" n="92">Mens fugit a sacris, et amata ab imagine raptus</l>
                <l xml:id="d002l94" n="93">Figit humi frontem et curis immergitur altis,</l>
                <l xml:id="d002l95" n="94">Absentemque animo videt alloquiturque puellam.</l>
                <l xml:id="d002l96" n="95">Et furit, ut quotiens letali saucia telo</l>
                <l xml:id="d002l97" n="96">Cerva per Idaeos quaerit medicamina saltus</l>
                <l xml:id="d002l98" n="97">Dictamique comam viridem, quae vulnere ferrum</l>
                <l xml:id="d002l99" n="98">Mansa fuget, diramque avertat corpore pestem.</l>
                <l xml:id="d002l100" n="99">Cincta satellitibus tali nil territa casu</l>
                <l xml:id="d002l101" n="100">Ducitur, et dominae sequitur vestigia nutrix.</l>
                <l xml:id="d002l102" n="101">Perque vias urbis perque omnia compita clamans.</l>
                <l xml:id="d002l103" n="102">"Reddite, quo mitem dominam crudelibus armis</l>
                <l xml:id="d002l104" n="103">Protrahitis? Nutrix ego sum, cunabula prima</l>
                <l xml:id="d002l105" n="104">Ipsa gubernavi, nostris adolevit in ulnis.</l>
                <l xml:id="d002l106" n="105">Ubera prima dedi, dulcem mihi reddite natam,</l>
                <l xml:id="d002l107" n="106">Quam mihi vix bimam mater iam proxima morti</l>
                <l xml:id="d002l108" n="107">Tradidit, et lachrymans erit haec tibi filia dixit.</l>
                <l xml:id="d002l109" n="108">Reddite nutrici dominam, vel pignora matri,</l>
                <l xml:id="d002l110" n="109">Verte in me vultus o nata, tuamque</l>
                <l xml:id="d002l111" n="110">Altricem conversa vide, nihil esse solebat</l>
                <l xml:id="d002l112" n="111">Me sine dulce tibi, nostro oblita labores,</l>
                <l xml:id="d002l113" n="112">Non audis lamenta? Parum nec lumina flectis?</l>
                <l xml:id="d002l114" n="113">Lumina quae tantum Costus, quae mater amabat,</l>
                <l xml:id="d002l115" n="114">Lumina sancta domus solatia magna relictae.</l>
                <l xml:id="d002l116" n="115">Tu ne putas sine te caput hoc et anilia membra</l>
                <l xml:id="d002l117" n="116">Posse diu superesse, simul moriamur ut una</l>
                <l xml:id="d002l118" n="117">Viximus, et tumulo pariter condamur eodem."</l>
                <l xml:id="d002l119" n="118">Flebat ut invadi cernens a vulture nidos</l>
                <l xml:id="d002l120" n="119">Lactentes imbellis olor, praedator aduncis</l>
                <l xml:id="d002l121" n="120">Unguibus et duro discerpit viscera rostro,</l>
                <l xml:id="d002l122" n="121">Flet pater, et viridi quaeritur proiectus in ulva.</l>
                <l xml:id="d002l123" n="122">Iamque propinquabant tectis, cum regia virgo</l>
                <l xml:id="d002l124" n="123">Lumine clementer verso "Charissima nutrix</l>
                <l xml:id="d002l125" n="124">- dixit - abi, solare domum, sociasque saluta.</l>
                <l xml:id="d002l126" n="125">Non ego sum limen posthac visura paternum,</l>
                <l xml:id="d002l127" n="126">Evocor ad superos, vos et terrena valete</l>
                <l xml:id="d002l128" n="127">Hospitia, obsequiis inopum dodrante relicto</l>
                <l xml:id="d002l129" n="128">Partibus aequatis mihi vos succedere mando."</l>
                <l xml:id="d002l130" n="129">Sic abiens fatur, luctu domus omnis acerbo</l>
                <l xml:id="d002l131" n="130">Solvitur, et moesto pallet vicinia corde.</l>
                <l xml:id="d002l132" n="131">Luget inexhausto lachrymarum fluminis nutrix</l>
                <l xml:id="d002l133" n="132">Anxia, et immotis manet ipso in limine plantis,</l>
                <l xml:id="d002l134" n="133">Crudelemque vocat regem et crudelia tecta.</l>
                <l xml:id="d002l135" n="134">Diripiunt aulae nurus, tristesque ministri</l>
                <l xml:id="d002l136" n="135">Ferrea convolvunt bifores ad limina valuas,</l>
                <l xml:id="d002l137" n="136">Desertae signa atra domos, suspiria totis</l>
                <l xml:id="d002l138" n="137">Aedibus alta sonant, aeger tenet omnia moeror.</l>
                <l xml:id="d002l139" n="138">Interea sancto metuens Catharina pudori</l>
                <l xml:id="d002l140" n="139">Atque sciens quali regum impetuosa libido</l>
                <l xml:id="d002l141" n="140">Ferveat affectu, tali prece numina pulsat.</l>
                <l xml:id="d002l142" n="141">"Sancte pater sancti genitor castissime nati</l>
                <l xml:id="d002l143" n="142">Cernis ut abrupto lupus insidiator ovili</l>
                <l xml:id="d002l144" n="143">Hanc extorsit ovem, caecoque incluserit antro.</l>
                <l xml:id="d002l145" n="144">Iamque aderit, iamque invadet Iove plenus, et omne</l>
                <l xml:id="d002l146" n="145">Attentare nefas adiget Venus atque Cupido.</l>
                <l xml:id="d002l147" n="146">Nil superest opis humanae, via clausa saluti</l>
                <l xml:id="d002l148" n="147">Undique terrenae, tua sola potentia nullis</l>
                <l xml:id="d002l149" n="148">Clauditur obiicibus, nostro succurre dolori."</l>
                <l xml:id="d002l150" n="149">Atque pudicitiae, vento rege vela secundo,</l>
                <l xml:id="d002l151" n="150">Audiit orantem coeli regina puellam,</l>
                <l xml:id="d002l152" n="151">Et se qualis erat primi post tempora partus</l>
                <l xml:id="d002l153" n="152">Obtulit, infantem niveis completa lacertis,</l>
                <l xml:id="d002l154" n="153">Tecta sinum bisso, gradiens in vestibus albis</l>
                <l xml:id="d002l155" n="154">Et croceum capiti serum de vellere tegmen</l>
                <l xml:id="d002l156" n="155">Quod viridi premitur strophio, cum virgine fatur</l>
                <l xml:id="d002l157" n="156">Plena venustatis procera iuvencula virgo.</l>
                <l xml:id="d002l158" n="157">Stant utrinque leves animae, quas Iride vestit</l>
                <l xml:id="d002l159" n="158">Multicolor nubes, pingitque simillima nostris</l>
                <l xml:id="d002l160" n="159">Oribus ora, pares decor imbuit aureus alas.</l>
                <l xml:id="d002l161" n="160">Et sic orsa loqui. "Tua me suspiria virgo</l>
                <l xml:id="d002l162" n="161">Deduxere polo, ne sollicites, pudoris</l>
                <l xml:id="d002l163" n="162">Sum tutela tui. Sed quo secura quiescas</l>
                <l xml:id="d002l164" n="163">Tolle manum, sibi perpetuo te copulat infans</l>
                <l xml:id="d002l165" n="164">Connubio Christus, nurus es mea, pone timorem.</l>
                <l xml:id="d002l166" n="165">Sic ait, et fulvo digitum puer induit auro,</l>
                <l xml:id="d002l167" n="166">Quod moriens servabat adhuc, quod clausa sepulcro</l>
                <l xml:id="d002l168" n="167">Immortale tenet divini pignus amoris.</l>
                <l xml:id="d002l169" n="168">Hic neque Gnosiacae sequimur pigmenta coronae,</l>
                <l xml:id="d002l170" n="169">Ulla nec in nostro tegimus mendacia versu.</l>
                <l xml:id="d002l171" n="170">Vera sed amplectensque rei miracula gestae</l>
                <l xml:id="d002l172" n="171">Historiamque canens fidei monumenta revolvo."</l>
                <l xml:id="d002l173" n="172">Et iam turba Deum sacris dimissa peractis</l>
                <l xml:id="d002l174" n="173">Cum celer Ausonia, pelago delatus ab orbe</l>
                <l xml:id="d002l175" n="174">Nuncius enarrat regi, diademate patrem</l>
                <l xml:id="d002l176" n="175">Deposito regni sceptrum cessisse Galero,</l>
                <l xml:id="d002l177" n="176">Lucanosque lares tacitique silentia ruris</l>
                <l xml:id="d002l178" n="177">Et nemorum suaves umbras, ubi mobilis aura</l>
                <l xml:id="d002l179" n="178">Temperat ardentem placidis afflatibus aestum,</l>
                <l xml:id="d002l180" n="179">Praeposuisse gravi imperio, et splendoribus urbis.</l>
                <l xml:id="d002l181" n="180">Arvaque et Alcinoi tutam legisse quietem.</l>
                <l xml:id="d002l182" n="181">Atque per irriguos frontes et florida prata</l>
                <l xml:id="d002l183" n="182">Murice neglecto tristem oblectare senectam.</l>
                <l xml:id="d002l184" n="183">Laetitiam subitus dolor occupat, ora tiranni</l>
                <l xml:id="d002l185" n="184">Plumbeus involvit color, et patuere latentis</l>
                <l xml:id="d002l186" n="185">Ingentes animi fluctus saevique dolores.</l>
                <l xml:id="d002l187" n="186">His curis extincta Venus, furor auctus, et ira</l>
                <l xml:id="d002l188" n="187">Acri bile tumet, nutritque in pectore virus</l>
                <l xml:id="d002l189" n="188">Persimilis pullo qui dum in consueta recusat</l>
                <l xml:id="d002l190" n="189">Frena pati, rodit morsu indignante lupatum.</l>
                <l xml:id="d002l191" n="190">Post epulas largo paulum exhilaratus Iaccho</l>
                <l xml:id="d002l192" n="191">Captivam iubet adduci, spectacula mensis</l>
                <l xml:id="d002l193" n="192">Rex petulans lasciva volens praebere secundis.</l>
                <l xml:id="d002l194" n="193">Illa solo fixis oculis vestigia lento</l>
                <l xml:id="d002l195" n="194">Tarda movens gressu prono regi annuit ore.</l>
                <l xml:id="d002l196" n="195">Cuius ut effigiem claram videre, decusque</l>
                <l xml:id="d002l197" n="196">Indolis egregiae tenuere silentia cuncti.</l>
                <l xml:id="d002l198" n="197">Et Triviam vidisse putant aut ora Minervae.</l>
                <l xml:id="d002l199" n="198">Ad quam rex solio paucis ita fatur ab alto.</l>
                <l xml:id="d002l200" n="199">"Mane Deum nostras tenuerunt orgia mentes,</l>
                <l xml:id="d002l201" n="200">Nec potuere tuis adhiberi vocibus aures.</l>
                <l xml:id="d002l202" n="201">Dic age nunc, quando positis convivia curis</l>
                <l xml:id="d002l203" n="202">Laeta, voluptates animorum et gaudia poscunt.</l>
                <l xml:id="d002l204" n="203">Ede genus patriamque tuam nomenque paternum.</l>
                <l xml:id="d002l205" n="204">Illa manum crucis instar agens sic incipit ore.</l>
                <l xml:id="d002l206" n="205">Non ego iactandi studio primordia gentis</l>
                <l xml:id="d002l207" n="206">Clara meae referam, titulosque et nomina, quando</l>
                <l xml:id="d002l208" n="207">Rex Romane iubes, genus est illustre meorum,</l>
                <l xml:id="d002l209" n="208">Maiores etenim sceptrum gessere, meaque</l>
                <l xml:id="d002l210" n="209">Sunt reges in stirpe decem, Lagus omnibus auctor</l>
                <l xml:id="d002l211" n="210">Primis Alexandri mile qui condidit urbem</l>
                <l xml:id="d002l212" n="211">Et quae regna vides, et Alexandrea vocavit</l>
                <l xml:id="d002l213" n="212">Moenia, post celebres pugnas Asiaeque labores</l>
                <l xml:id="d002l214" n="213">Huc venit cum rege Lagus, Ptolemaeus ab illo</l>
                <l xml:id="d002l215" n="214">Nascitur a vili proles generosa parente,</l>
                <l xml:id="d002l216" n="215">Sicut ab exigua descendit origine flumen</l>
                <l xml:id="d002l217" n="216">Maius, hic Aegypti, Libyes, Arabumque potitus</l>
                <l xml:id="d002l218" n="217">Imperio quondam, mansitque in stirpe nepotum</l>
                <l xml:id="d002l219" n="218">Ducentos quadraginta super (nisi fallimur) annos,</l>
                <l xml:id="d002l220" n="219">Ast ubi Romanam superis extollere gentem</l>
                <l xml:id="d002l221" n="220">Et Libycas visum bellis ardentibus urbes</l>
                <l xml:id="d002l222" n="221">Vertere, mutati reges, tum regia proles</l>
                <l xml:id="d002l223" n="222">Interiit, tunc arva meus vicina tenebat</l>
                <l xml:id="d002l224" n="223">Aethiopum, campis atavus praefectus Erembis</l>
                <l xml:id="d002l225" n="224">Dux animis armisque, regique propinquus</l>
                <l xml:id="d002l226" n="225">Sanguine, supremi vigilans custodia regni.</l>
                <l xml:id="d002l227" n="226">Qui postquam sero audivit sublata quorum</l>
                <l xml:id="d002l228" n="227">Sceptra dolens longe Aethiopum secessit urbes,</l>
                <l xml:id="d002l229" n="228">Et per saepe pater reginae Candacis, illo</l>
                <l xml:id="d002l230" n="229">Contrivit ductore vagos Garamanthas, et acres</l>
                <l xml:id="d002l231" n="230">Massilum populos, Arabumque per aequora classem</l>
                <l xml:id="d002l232" n="231">Duxit, et Indorum spoliis remeavit onustus.</l>
                <l xml:id="d002l233" n="232">Quartus ab hoc Costus genitor mihi, doctus et ipse</l>
                <l xml:id="d002l234" n="233">Militiam, verum patriae telluris amore</l>
                <l xml:id="d002l235" n="234">Ductus, ad antiquos rediit cum prole penates,</l>
                <l xml:id="d002l236" n="235">Argentique tulit secum grave pondus et auri.</l>
                <l xml:id="d002l237" n="236">Tandem huc advectus tecum mercatur et agros,</l>
                <l xml:id="d002l238" n="237">Atque clientelis clarus famaque parentum</l>
                <l xml:id="d002l239" n="238">Primis in urbe fuit, Romanaque castra sequutus</l>
                <l xml:id="d002l240" n="239">Sempre in Ausonii senuit fortissimus armis.</l>
                <l xml:id="d002l241" n="240">Hinc genus ipsa traho, patri nata unica Costo,</l>
                <l xml:id="d002l242" n="241">Et generis tanti soboles ego sola supersum,</l>
                <l xml:id="d002l243" n="242">Multa dies alios longaevaque sustulit aetas,</l>
                <l xml:id="d002l244" n="243">Hac est orta patrum soboles hac desinet urbe.</l>
                <l xml:id="d002l245" n="244">At postquam vita funti cecidere parentes,</l>
                <l xml:id="d002l246" n="245">Ne lasciva meam macularet inertia mentem</l>
                <l xml:id="d002l247" n="246">Ad studium duplex curas et pecora verti.</l>
                <l xml:id="d002l248" n="247">Fonte salutares Christi suscepimus undas.</l>
                <l xml:id="d002l249" n="248">Et mea lustrali Deus abluit ora lavacro.</l>
                <l xml:id="d002l250" n="249">Ipse vir, ipse pater, castum sacravimus illi</l>
                <l xml:id="d002l251" n="250">Corpus, et elabens annis velocibus aevum:</l>
                <l xml:id="d002l252" n="251">Is haec mihi prima salus, teneris me Costus ab annis</l>
                <l xml:id="d002l253" n="252">Tradidit eloquii studiis, et misit ad urbes</l>
                <l xml:id="d002l254" n="253">Cecropias, vidi Thebas, Dircaeaque rura,</l>
                <l xml:id="d002l255" n="254">Attica regna, solum Pelopis, Lacedaemona claram</l>
                <l xml:id="d002l256" n="255">Legibus, et quondam bellis ac Marte potentem.</l>
                <l xml:id="d002l257" n="256">Atque Theramnaeos saltus Helenaeque penates</l>
                <l xml:id="d002l258" n="257">Minoisque domos, praerupta saxa Corinthi.</l>
                <l xml:id="d002l259" n="258">Et Rhodon illustrem Phoebo statuatque superbam</l>
                <l xml:id="d002l260" n="259">Marmorea, et Lindi sacris atque Herculis ara.</l>
                <l xml:id="d002l261" n="260">Vidimus et delphos, Dodonaeasque columbas,</l>
                <l xml:id="d002l262" n="261">Cortinam, Tripodas Phoebi, Pythoniaque arma.</l>
                <l xml:id="d002l263" n="262">Cycladas et Thraces, Troianaque vidimus arva.</l>
                <l xml:id="d002l264" n="263">Atque omnem Lycii graia rate legimus oram</l>
                <l xml:id="d002l265" n="264">Littoris, Ausoniis mox praeceptoribus usa</l>
                <l xml:id="d002l266" n="265">Facta gentis didici, totumque Latinis</l>
                <l xml:id="d002l267" n="266">Viribus et bellis attritum ingentibus orbem,</l>
                <l xml:id="d002l268" n="267">Regna Britannorum, Germanorumque superbam</l>
                <l xml:id="d002l269" n="268">Progeniem, Scythicas alpes, Hircanaque longe</l>
                <l xml:id="d002l270" n="269">Littora, et Euphraten, Nabatheaque rura, Syenen</l>
                <l xml:id="d002l271" n="270">Et Lybicas arces, et qua iuga porrigit Athlas</l>
                <l xml:id="d002l272" n="271">Maximus, invasit Romanae gloria gentis,</l>
                <l xml:id="d002l273" n="272">Caesareos proceres et quarti specula regni</l>
                <l xml:id="d002l274" n="273">Atque tot illatam crudeli vulnere mortem</l>
                <l xml:id="d002l275" n="274">Principibus, legi mores et furta Deorum,</l>
                <l xml:id="d002l276" n="275">Et tandem nihil esse dies mutabilis aevi,</l>
                <l xml:id="d002l277" n="276">Daemonas esse Deos et totum ambagibus orbem</l>
                <l xml:id="d002l278" n="277">Constat in errores ductum, nullamque saluti</l>
                <l xml:id="d002l279" n="278">Esse viam nisi per Christi documenta fidemque.</l>
                <l xml:id="d002l280" n="279">Sic Arabum libri, sic vult Iudaea vetustas,</l>
                <l xml:id="d002l281" n="280">Sic, quibus et vestri credunt, cecinere Sibyllae.</l>
                <l xml:id="d002l282" n="281">Quo magis admiror vos qui terraeque marisque</l>
                <l xml:id="d002l283" n="282">Regna gubernatis, quorum mutabile vulgus</l>
                <l xml:id="d002l284" n="283">Ducitur exemplo, tam claro errore teneri.</l>
                <l xml:id="d002l285" n="284">Et tanta simulachra Deum ambitione tueri,</l>
                <l xml:id="d002l286" n="285">Et statuas horum divino extollere cultu</l>
                <l xml:id="d002l287" n="286">Quorum vita fuit scelerum sentina. Quod Io</l>
                <l xml:id="d002l288" n="287">Nostra, quod Ichneumon, et quod latrator Anubis,</l>
                <l xml:id="d002l289" n="288">Accipiter, Felles, Bos, Oxyrynchus et Ibis</l>
                <l xml:id="d002l290" n="289">Numen habet? Taceo Martem, Phoebumque Iovemque</l>
                <l xml:id="d002l291" n="290">Quorum tanta canunt vestri miracula vates.</l>
                <l xml:id="d002l292" n="291">Hi stygios ideo metuunt iurare per amnes</l>
                <l xml:id="d002l293" n="292">Quod stygii mersi stagnis altaque palude</l>
                <l xml:id="d002l294" n="293">Dant scelerum atroces iusto sub iudice poenas.</l>
                <l xml:id="d002l295" n="294">Veridicum vero Christum sine crimine cuius</l>
                <l xml:id="d002l296" n="295">Vita fuit, nigro manes qui trait ab orco</l>
                <l xml:id="d002l297" n="296">Qui caecas hominum mentes et lucis egena</l>
                <l xml:id="d002l298" n="297">Lumina restituit, siccisque liquentia plantis</l>
                <l xml:id="d002l299" n="298">Aequora calcavit, fugitis, revocare memento</l>
                <l xml:id="d002l300" n="299">Rex Romane pedem, iusti trans limina, lapsum."</l>
                <l xml:id="d002l301" n="300">Talibus orantem verbis, mirata sedentum</l>
                <l xml:id="d002l302" n="301">Lecta cohors, cives Pharii, proceresque Latini.</l>
                <l xml:id="d002l303" n="302">Inspectusque magis sexus dicentis et aetas.</l>
                <l xml:id="d002l304" n="303">Illa etenim ter frena fuit supremaque bruma.</l>
                <l xml:id="d002l305" n="304">Rex tamen implicitus divorum ambagibus aegre</l>
                <l xml:id="d002l306" n="305">Dicta tulit, mandat vinclis et carcere claudi,</l>
                <l xml:id="d002l307" n="306">Affligique cibo tenui, vix fluminis unda,</l>
                <l xml:id="d002l308" n="307">Vix simplex concessa Ceres, inclusa tenebris</l>
                <l xml:id="d002l309" n="308">Orat, et in magna versatur luce per umbras.</l>
                <l xml:id="d002l310" n="309">Sedula Persephone mendacis imagine sumpta</l>
                <l xml:id="d002l311" n="310">Pincernae Ichthyboli, cui vox oscura procaxque</l>
                <l xml:id="d002l312" n="311">Ingenium, tumidae fauces, turgentia labra,</l>
                <l xml:id="d002l313" n="312">Diffusaeque aures et nasi plurima moles,</l>
                <l xml:id="d002l314" n="313">Signa viri excordis missaque furentis habena,</l>
                <l xml:id="d002l315" n="314">Pes brevis, et grandes proceri corporis artus,</l>
                <l xml:id="d002l316" n="315">Angustumque caput, frons multo oscura capillo.</l>
                <l xml:id="d002l317" n="316">Hic erat in magica regi comes unicum arte,</l>
                <l xml:id="d002l318" n="317">Fatur, et obscuris vocem de naribus haurit.</l>
                <l xml:id="d002l319" n="318">"Virginis unius quid tanti pendimus ora</l>
                <l xml:id="d002l320" n="319">Rex Romane, rudes inter facunda videri</l>
                <l xml:id="d002l321" n="320">Garrulitas indocta potest, nos praelia docti</l>
                <l xml:id="d002l322" n="321">Militiamque sumus, si dimicet ense vel hasta</l>
                <l xml:id="d002l323" n="322">Nemo ex hoc numero tali fugiturus ab hoste est,</l>
                <l xml:id="d002l324" n="323">Verum hoc non ferro bellum, sed voce gerendum.</l>
                <l xml:id="d002l325" n="324">Nemo est omnis homo, non omnes omnibus artes,</l>
                <l xml:id="d002l326" n="325">Collige finitimis claros ex urbibus omnes</l>
                <l xml:id="d002l327" n="326">Rhetoras, et quibus est Romanae copia linguae.</l>
                <l xml:id="d002l328" n="327">Audiat hos mulier de religione loquentes,</l>
                <l xml:id="d002l329" n="328">Et pudeat carpsisse Deos, explosa Dione</l>
                <l xml:id="d002l330" n="329">Aeneadum matri et nostro et thura Quirino.</l>
                <l xml:id="d002l331" n="330">Si neget, impietas ferro plectetur et igne."</l>
                <l xml:id="d002l332" n="331">Persephones omni placuit sententia mensae</l>
                <l xml:id="d002l333" n="332">Et simul a toto coetu caudata sedentum.</l>
                <l xml:id="d002l334" n="333">Nam soliti ludos celebres inferre theatris</l>
                <l xml:id="d002l335" n="334">Talia Romani curant spectacula cives.</l>
                <l xml:id="d002l336" n="335">Mittitur ad Solymos, Idumeos, et Erembos,</l>
                <l xml:id="d002l337" n="336">Ad claram Zenone Cyprum, licet aequora ventus</l>
                <l xml:id="d002l338" n="337">Tollat et albentes veniant ad littora fluctus.</l>
                <l xml:id="d002l339" n="338">Regia contemnit leges et frena libido.</l>
                <l xml:id="d002l340" n="339">Mittitur ad Schediae campos, Mendesiaque arva,</l>
                <l xml:id="d002l341" n="340">Hermopolisque lares, ad aquosam Naucratis oram</l>
                <l xml:id="d002l342" n="341">Necropolim, et claram Menelai classe Canopum,</l>
                <l xml:id="d002l343" n="342">Qui vocet eloquio insignes fandique peritos.</l>
                <l xml:id="d002l344" n="343">Praemia victori statuit vasa aspera gemmis</l>
                <l xml:id="d002l345" n="344">Aurea, purpuream vestem, laurique coronam.</l>
                <l xml:id="d002l346" n="345">Interea cupidus regni Maxentius, alto</l>
                <l xml:id="d002l347" n="346">Corde volutabat Romam, cupit ire per undas</l>
                <l xml:id="d002l348" n="347">Navigio celeri, patriaeque invadere fines.</l>
                <l xml:id="d002l349" n="348">Sed piceae nubes et hyems contraria nautis</l>
                <l xml:id="d002l350" n="349">Impediunt cursus. Aquilo bacchatur, et Eurus</l>
                <l xml:id="d002l351" n="350">Importunus agit pluvias, freta concita clamant,</l>
                <l xml:id="d002l352" n="351">Nec spes ulla viae superest n isi vere reverso.</l>
                <l xml:id="d002l353" n="352">Nam quamquam hybernis nonnumquam tuta diebus</l>
                <l xml:id="d002l354" n="353">Aequora sint, dubio tamen inconstantia coelo</l>
                <l xml:id="d002l355" n="354">Propterea instantum, rabies abscondita pectus</l>
                <l xml:id="d002l356" n="355">Rodit, ab imperio exclusum dum se videt, undas</l>
                <l xml:id="d002l357" n="356">Execrat, et ventos et singula numina ponti,</l>
                <l xml:id="d002l358" n="357">Doridaque et natas, cum matre Palaemona Glaucum</l>
                <l xml:id="d002l359" n="358">Protea, et Oceanum cum coniuge, vela, ratesque</l>
                <l xml:id="d002l360" n="359">Concitus in mitem parat eructare puellam</l>
                <l xml:id="d002l361" n="360">Conceptum virus, tacitaque incenditur ira.</l>
                <l xml:id="d002l362" n="361">Non secus ac circumpositis hastilibus ardet</l>
                <l xml:id="d002l363" n="362">Caeruleus serpens, et aperta fauce venenum</l>
                <l xml:id="d002l364" n="363">Colligit, ignivomisque oculis atque auribus altis</l>
                <l xml:id="d002l365" n="364">Sibilat, et tetram diffundit aera pestem.</l>
                <l xml:id="d002l366" n="365">Sic furit impatiens Caesar, iuvat ignibus ignes</l>
                <l xml:id="d002l367" n="366">Persephone, modo Nycteridem, modo Nycticoracem</l>
                <l xml:id="d002l368" n="367">Fingit et hoc premitur Maxentius oestro</l>
                <l xml:id="d002l369" n="368">Perdius et pernox, animum quoque somnia vexant.</l>
                <l xml:id="d002l370" n="369">Arduus Eoi mons est Titanis ad ortum,</l>
                <l xml:id="d002l371" n="370">Mons Asiae Libyaeque sedens confinia iuxta,</l>
                <l xml:id="d002l372" n="371">Et quasi communis limes, caput erigit altum</l>
                <l xml:id="d002l373" n="372">Assyrios, Arabesque videns Aegyptiaque arva</l>
                <l xml:id="d002l374" n="373">Vertice de summo, Casium dixere, sepulchro</l>
                <l xml:id="d002l375" n="374">Romulidae magni et celebri Iovis inclytus aede,</l>
                <l xml:id="d002l376" n="375">Huc oblectandae studio per littora mentis</l>
                <l xml:id="d002l377" n="376">Fertur equo Caesar, triduoque in rupibus altis</l>
                <l xml:id="d002l378" n="377">Delituit magicis exercens carmina signis.</l>
                <l xml:id="d002l379" n="378">Ichthybolusque, et tacito profert mendacia risu.</l>
                <l xml:id="d002l380" n="379">Interea coniunx vultu verbisque puellae</l>
                <l xml:id="d002l381" n="380">Capta moras non fert, sed mox absente marito</l>
                <l xml:id="d002l382" n="381">Opportuna videns data tempora, nocte silenti</l>
                <l xml:id="d002l383" n="382">Cum duce Porphyrio qui prestantissimus armis</l>
                <l xml:id="d002l384" n="383">Cyrenae praefectus erat, sed venerat illis</l>
                <l xml:id="d002l385" n="384">Milite cum multo sacrum ad solenne diebus,</l>
                <l xml:id="d002l386" n="385">Tendit ad horrentes obscuri carceris umbras,</l>
                <l xml:id="d002l387" n="386">Et tenui densam superat vix lumine noctem</l>
                <l xml:id="d002l388" n="387">Ignis, anus cornu clausum quem praevia gestat.</l>
                <l xml:id="d002l389" n="388">Ostia claudebant aditum tria ferrea magnis</l>
                <l xml:id="d002l390" n="389">Vectibus, et squalere situ locus ante solebat</l>
                <l xml:id="d002l391" n="390">Terrifico, nigra fornix caligine tinctus.</l>
                <l xml:id="d002l392" n="391">Humidus, et vitrea paries lanugine candens.</l>
                <l xml:id="d002l393" n="392">Marmoraque assiduum sempre lachrymantia rorem,</l>
                <l xml:id="d002l394" n="393">Et iam cardinibus primo de limine versis</l>
                <l xml:id="d002l395" n="394">Impulit ignotus nares odor, omnia vincens</l>
                <l xml:id="d002l396" n="395">Quae reges unguenta Syri, Persaeque solebant</l>
                <l xml:id="d002l397" n="396">Delitias inter gemis includere et auro</l>
                <l xml:id="d002l398" n="397">Talia seu mallent proprios seponere in usus</l>
                <l xml:id="d002l399" n="398">Seu dare natarum muliebri scrinia mundo.</l>
                <l xml:id="d002l400" n="399">Mox rimis illustre iubar clarescere visum,</l>
                <l xml:id="d002l401" n="400">Quod duplices abigat noctisque et carceris umbras.</l>
                <l xml:id="d002l402" n="401">Attoniti pressere pedes, et lumine tecto</l>
                <l xml:id="d002l403" n="402">Auribus arrectis pendent, audire loquentes</l>
                <l xml:id="d002l404" n="403">Concentumque lyrae exilem vocesque canentum</l>
                <l xml:id="d002l405" n="404">Pertenues visi. Raptae dulcedine mentes</l>
                <l xml:id="d002l406" n="405">Per longas immota moras vestigia figunt.</l>
                <l xml:id="d002l407" n="406">Talia coelestes animis solatia castis</l>
                <l xml:id="d002l408" n="407">Indulgere solent, terrae contagia postquam</l>
                <l xml:id="d002l409" n="408">Dedidicere, gravi scelerum de turbine sanctam</l>
                <l xml:id="d002l410" n="409">Deducti ad mentis requiem atque silentia clausura,</l>
                <l xml:id="d002l411" n="410">Prolata mox luce fores reserantur, et ipsam</l>
                <l xml:id="d002l412" n="411">Compedibus vinctam duris, gelidaque gravatam</l>
                <l xml:id="d002l413" n="412">Mole catenarum et gravia inter saxa iacentem</l>
                <l xml:id="d002l414" n="413">Ieiunam tremulamque gelu videre puellam.</l>
                <l xml:id="d002l415" n="414">Quod neque Myrmidonum quisquam Dolopumve, nec ipse</l>
                <l xml:id="d002l416" n="415">Phallaris aut duri miles Busiridis ausit,</l>
                <l xml:id="d002l417" n="416">Non Diomedaeus stabula inter saeva minister,</l>
                <l xml:id="d002l418" n="417">Hoc ferus infandi sceleris Maxentius auctor</l>
                <l xml:id="d002l419" n="418">Indignus qui vivat agit. Clementior ipso</l>
                <l xml:id="d002l420" n="419">Crudeli regina viro. "Carissima virgo</l>
                <l xml:id="d002l421" n="420">- dixit - in has tenebras quae te fortuna redegit?</l>
                <l xml:id="d002l422" n="421">Cur tali aerumna tantoque horrore sepulta es?</l>
                <l xml:id="d002l423" n="422">Quis tuus iste Deus quis te tam tristia iussit</l>
                <l xml:id="d002l424" n="423">Vincla pati? Cur vis tenerae miseranda iuventae</l>
                <l xml:id="d002l425" n="424">Perdere foelices istis cruciatibus annos?</l>
                <l xml:id="d002l426" n="425">Ad quam subridens oculis cum voce levatis</l>
                <l xml:id="d002l427" n="426">Virgo ait, infectae fulgenti murice vestes</l>
                <l xml:id="d002l428" n="427">Ante cadis rapidos ignes patiuntur ahenis.</l>
                <l xml:id="d002l429" n="428">Quam celebres usus habebant, regumque ferantur</l>
                <l xml:id="d002l430" n="429">In thalamos: prius accensis fornacibus aurum</l>
                <l xml:id="d002l431" n="430">Solvitur in rivos et multo vapulat ictu</l>
                <l xml:id="d002l432" n="431">Quam gremio suaves epulas et vina capaci</l>
                <l xml:id="d002l433" n="432">Accipiat: multo subigunt verbere farra</l>
                <l xml:id="d002l434" n="433">Ante fatigatis quam sint alimenta colonis.</l>
                <l xml:id="d002l435" n="434">Mens humana sui sub inerti pondere pressa</l>
                <l xml:id="d002l436" n="435">Carceris et terrae latitans in mole caduca</l>
                <l xml:id="d002l437" n="436">Non nisi per luctus et lamentabilis aevi</l>
                <l xml:id="d002l438" n="437">Supplicia aeternos mundi sortitur honoris.</l>
                <l xml:id="d002l439" n="438">Non aliter fecis luteae contagia possunt</l>
                <l xml:id="d002l440" n="439">Abradi, imbibitas sordes animoque receptas</l>
                <l xml:id="d002l441" n="440">Hae resecant artes, nec te regina voluptas</l>
                <l xml:id="d002l442" n="441">Si veri tibi cura boni, si cura salutis</l>
                <l xml:id="d002l443" n="442">Perpetuae fallat, blanda sub imagine semper</l>
                <l xml:id="d002l444" n="443">Ingreditur, nardi succos, unguenta, sapores</l>
                <l xml:id="d002l445" n="444">Mellifluos praefert, vultuque applaudit amico.</l>
                <l xml:id="d002l446" n="445">Sed nihil est sine fraude, latent sub melle venena.</l>
                <l xml:id="d002l447" n="446">Quae postquam imprudens biberis, fugit illa repente</l>
                <l xml:id="d002l448" n="447">Laeta dolis, manet infixum sub pectore virus.</l>
                <l xml:id="d002l449" n="448">Dic ubi nunc illae, quorum vulgata theatris</l>
                <l xml:id="d002l450" n="449">Crimina conculcant probitatem, humanaque corda</l>
                <l xml:id="d002l451" n="450">Mortiferis adigunt studiis, Briseis, Elissa.</l>
                <l xml:id="d002l452" n="451">Phyllis, et Oenone, Sappho, Chryseis, et Helle.</l>
                <l xml:id="d002l453" n="452">Tyndaris, et mater. Medeaque Pasiphaeque</l>
                <l xml:id="d002l454" n="453">Atque meae Cleopatra domus grave dedecus, omnes</l>
                <l xml:id="d002l455" n="454">Ut duxere breves foedis insordibus annos</l>
                <l xml:id="d002l456" n="455">Ad stygios venere lacus, terraeque sub umbras.</l>
                <l xml:id="d002l457" n="456">Forma, voluptates et opes et gloria regni</l>
                <l xml:id="d002l458" n="457">Non valuere sequi dominas, post funerea nulla est</l>
                <l xml:id="d002l459" n="458">Disparitas animis, nisi quam dum vescimur aura</l>
                <l xml:id="d002l460" n="459">Disparitas morum inducit, si cernere fas sit</l>
                <l xml:id="d002l461" n="460">Aethereos regina lares et limina divum,</l>
                <l xml:id="d002l462" n="461">Occidet omnis amor vitae mortalis, et ultra</l>
                <l xml:id="d002l463" n="462">Nulla dies posset curis abducere vanis</l>
                <l xml:id="d002l464" n="463">Altius afflatum divino numine mentem.</l>
                <l xml:id="d002l465" n="464">Nec nisi multos voluit Deus esse labores</l>
                <l xml:id="d002l466" n="465">Ad sua regna viam, nec sydera segnibus offert.</l>
                <l xml:id="d002l467" n="466">Sic nos ipse suo noster principesque paterque</l>
                <l xml:id="d002l468" n="467">Admonet exemplo Christus, qui brachia ferro</l>
                <l xml:id="d002l469" n="468">Transfigenda dedit, plantasque et pectus apertum.</l>
                <l xml:id="d002l470" n="469">Ipse videns hominem antiquis erroribus actum</l>
                <l xml:id="d002l471" n="470">Immersumque altis tenebris non posse reverti</l>
                <l xml:id="d002l472" n="471">Ad caelestis iter patriae, et simulachra Deosque</l>
                <l xml:id="d002l473" n="472">Marmoreos colere, et vili se credere ligno,</l>
                <l xml:id="d002l474" n="473">Venit in hos artus, et aperto lumine noctem</l>
                <l xml:id="d002l475" n="474">Abstulit horrendam, atque vagos collegit in unum</l>
                <l xml:id="d002l476" n="475">Iustitiae et fidei callem, quo sancta nepotum</l>
                <l xml:id="d002l477" n="476">Posteritas adiuta domos intraret Olimpi.</l>
                <l xml:id="d002l478" n="477">Sed tuus hic Caesar divum responsa sequutus</l>
                <l xml:id="d002l479" n="478">In verum movet arma Deum, multosque trucidat</l>
                <l xml:id="d002l480" n="479">Christigenas, qui mox ut deseruere caducum</l>
                <l xml:id="d002l481" n="480">Corpus in aethereos ignes et sydera tendunt.</l>
                <l xml:id="d002l482" n="481">Ipse autem infoelix omnique miserrimus aevo</l>
                <l xml:id="d002l483" n="482">Se gravibus mergit poenis, et more Gigantum</l>
                <l xml:id="d002l484" n="483">Pugnat ut excelsos trahat in sua pecora montes.</l>
                <l xml:id="d002l485" n="484">Nunc delubra Iovis nocturnaque consulti exta,</l>
                <l xml:id="d002l486" n="485">Et sibi promittit sceptrum, Tarpeiaque regna</l>
                <l xml:id="d002l487" n="486">Ambit, et ignavo sperat succedere patri.</l>
                <l xml:id="d002l488" n="487">O fragiles curae, o dominandi insana libido,</l>
                <l xml:id="d002l489" n="488">Quot Latiis nuribus lachrymas, quot funerea Romae,</l>
                <l xml:id="d002l490" n="489">Quot caedes dabit illa dies, cum dignior ipso</l>
                <l xml:id="d002l491" n="490">Missus ab occasu princeps, insignia Christi</l>
                <l xml:id="d002l492" n="491">Qui feret omissis aquilis, altissima solus</l>
                <l xml:id="d002l493" n="492">Regna gubernabit, Christoque auctore potitus</l>
                <l xml:id="d002l494" n="493">Imperio Christi extollet ad astra.</l>
                <l xml:id="d002l495" n="494">Vir tuus arma ferox capite, sed Marte sinistro</l>
                <l xml:id="d002l496" n="495">Corruet, et tristes Erebi rapietur ad umbras.</l>
                <l xml:id="d002l497" n="496">Quare age ne nos luge regina dolores,</l>
                <l xml:id="d002l498" n="497">Sed magis aerumnas et formidanda mariti</l>
                <l xml:id="d002l499" n="498">Damna tui, prolisque tuae stragemque quorum.</l>
                <l xml:id="d002l500" n="499">Namque ego si paulum afflicto sum corpore pressa</l>
                <l xml:id="d002l501" n="500">Nil tamen est in me flendum nihi, sydera carcer</l>
                <l xml:id="d002l502" n="501">Parturit iste mihi, faciunt tormenta beatam.</l>
                <l xml:id="d002l503" n="502">Et iam finis adest, noctem iam terminat ortus</l>
                <l xml:id="d002l504" n="503">Lucifer, et clari facies aperitur Olimpi."</l>
                <l xml:id="d002l505" n="504">Sic ait: auditas quasi quaedam oracula voces</l>
                <l xml:id="d002l506" n="505">Cum duce Porphyrio volvens regina Sibyllam</l>
                <l xml:id="d002l507" n="506">Coelitus afflatam nec verba humana sonantem</l>
                <l xml:id="d002l508" n="507">Aestimat, et paucis sic est affata puellam.</l>
                <l xml:id="d002l509" n="508">"Credimus o virgo coeli arcana tenere,</l>
                <l xml:id="d002l510" n="509">Nec te tanta pati nec te sine numine fari.</l>
                <l xml:id="d002l511" n="510">Credimus et Christo tecum, volumusque salutis</l>
                <l xml:id="d002l512" n="511">Participes tantae fieri, clarescere Christus</l>
                <l xml:id="d002l513" n="512">Incipit, et totum late regnare per orbem.</l>
                <l xml:id="d002l514" n="513">Omnia Christus habet, rubet omnis sanguine tellus</l>
                <l xml:id="d002l515" n="514">Innocuo, memini Romae vidisse gregatim</l>
                <l xml:id="d002l516" n="515">Christigenas duci, et quondam perisse ferarum</l>
                <l xml:id="d002l517" n="516">Morsibus, et quosdam gladiis, et in flumine quosdam.</l>
                <l xml:id="d002l518" n="517">In mare complures, fodienda ad marmora missos.</l>
                <l xml:id="d002l519" n="518">Flumina, terra, fretum, fuso sacrata cruore</l>
                <l xml:id="d002l520" n="519">Numen habent Christi, debentur et omnia Christo</l>
                <l xml:id="d002l521" n="520">Vidi ego Caeciliae, et flebile sanctae</l>
                <l xml:id="d002l522" n="521">Funus Anastasiae, vidi Euphemiaeque dolores</l>
                <l xml:id="d002l523" n="522">Tyburti fratrique necem. Crudelis nobis</l>
                <l xml:id="d002l524" n="523">Vulnera Chrisogoni veniens narravit ab Istris</l>
                <l xml:id="d002l525" n="524">Nuncius, et fateor lachrymae cecidere tepentes.</l>
                <l xml:id="d002l526" n="525">Hippolytus laniatur equis. Laurentius ardet.</l>
                <l xml:id="d002l527" n="526">Nec superare virum flammae neque ferrea possunt</l>
                <l xml:id="d002l528" n="527">Verbera emitur coelum, sic invidus Orcus</l>
                <l xml:id="d002l529" n="528">Vincitur, et nulla esse potest victoria maior.</l>
                <l xml:id="d002l530" n="529">Iam mea terruerant crebrae corda intima mortes.</l>
                <l xml:id="d002l531" n="530">Et tanta horrebam passim lamenta, virumque</l>
                <l xml:id="d002l532" n="531">Saepius increpui, verum furibundus et atrox</l>
                <l xml:id="d002l533" n="532">Nec servare modum, miseris neque parcere novit.</l>
                <l xml:id="d002l534" n="533">Viderit ipse suam sortem: nos castra subimus</l>
                <l xml:id="d002l535" n="534">Christe tua, et posthac tua numina sola sequemur."</l>
                <l xml:id="d002l536" n="535">Pauca pati satius, brevibusque aeterna parare</l>
                <l xml:id="d002l537" n="536">Gaudia suppliciis, quam dum fugientia frustra</l>
                <l xml:id="d002l538" n="537">Completi bona conamur retinere, laborem</l>
                <l xml:id="d002l539" n="538">Perdere, et infernos demum descendere ad amnes</l>
                <l xml:id="d002l540" n="539">Sic ait, et rubro surgebat ab aequore fulgens</l>
                <l xml:id="d002l541" n="540">Lucifer, et Casium rutilans aurora cacumen</l>
                <l xml:id="d002l542" n="541">Luce colorabat crocea, Regina comesque</l>
                <l xml:id="d002l543" n="542">Porphyrius fletu madidi rediere per umbras:</l>
                <l xml:id="d002l544" n="543">Nona dies aderat, turba stipante tyrannus</l>
                <l xml:id="d002l545" n="544">Affuit, at decima subierunt moenia luce</l>
                <l xml:id="d002l546" n="545">Rhetores acciti verborum ambage parata.</l>
                <l xml:id="d002l547" n="546">Arduus ad laevam portum subeuntibus alta</l>
                <l xml:id="d002l548" n="547">Rupe locus surgit Phariae contrarius arci.</l>
                <l xml:id="d002l549" n="548">Unde licet totam claris prospectibus urbem</l>
                <l xml:id="d002l550" n="549">Subiectasque rates sinuosaque portus</l>
                <l xml:id="d002l551" n="550">Et procul in Cyprum fluctus spectare natantes.</l>
                <l xml:id="d002l552" n="551">Hic fuit Antoni (cum iam Cicerone perempto</l>
                <l xml:id="d002l553" n="552">Victus ab Augusto civilia poneret arma)</l>
                <l xml:id="d002l554" n="553">Regia, mox iterum renovata in littore pugna</l>
                <l xml:id="d002l555" n="554">Fractus in has fugit latebras, nova moenia Caesar,</l>
                <l xml:id="d002l556" n="555">Nicopolim dicens, statuit, monumentaque Victor</l>
                <l xml:id="d002l557" n="556">Inclita Pellaeis posuit contermina portis.</l>
                <l xml:id="d002l558" n="557">Hic igitur positis amplissima sedibus aula</l>
                <l xml:id="d002l559" n="558">Cingitur aulaeis, longo velamina tractu</l>
                <l xml:id="d002l560" n="559">Accipit, et picto paries vestitur amictu.</l>
                <l xml:id="d002l561" n="560">Hic Ninus et coniux sexum mentita virilem</l>
                <l xml:id="d002l562" n="561">Coctilibus muris Babylona Semiramis ambit,</l>
                <l xml:id="d002l563" n="562">Assyrii reges Persae, Maedique sequuntur.</l>
                <l xml:id="d002l564" n="563">Hic Cyri genus et pugnae funusque cruentum,</l>
                <l xml:id="d002l565" n="564">Et Thamyris vultu Scythiae regina superbo</l>
                <l xml:id="d002l566" n="565">Sanguinem regis caput insertabat in utrem.</l>
                <l xml:id="d002l567" n="566">Id quoque subscriptum Graiis epigramma figuris.</l>
                <l xml:id="d002l568" n="567">Debita sanguineo mors sanguinolenta tiranno.</l>
                <l xml:id="d002l569" n="568">Hic Iovis et semeles Gangetica filius arva</l>
                <l xml:id="d002l570" n="569">Vastat, et imbelles involvit caedibus Indos.</l>
                <l xml:id="d002l571" n="570">Miles Alexandri longinquum navigat aequor,</l>
                <l xml:id="d002l572" n="571">Dives et omissis petitur Taprobana mergis,</l>
                <l xml:id="d002l573" n="572">Namque polus gemina qui circunscribitur arcto</l>
                <l xml:id="d002l574" n="573">Occidit, et gelidos illic non porrigit ignes.</l>
                <l xml:id="d002l575" n="574">Sydera sunt illi nobis incognita coelo,</l>
                <l xml:id="d002l576" n="575">Quae diversa creant illis animantia terris</l>
                <l xml:id="d002l577" n="576">Diversosque hominum mores aliumque colorem.</l>
                <l xml:id="d002l578" n="577">Quando dies illis oritur, densissima nobis</l>
                <l xml:id="d002l579" n="578">Nox silet, et medio volvuntur sydera lapsu.</l>
                <l xml:id="d002l580" n="579">Huc igitur Romana cohors cum rege latino,</l>
                <l xml:id="d002l581" n="580">Septaque multiplici regina satellite venit,</l>
                <l xml:id="d002l582" n="581">Certamen visura novum, et sine nomine turba</l>
                <l xml:id="d002l583" n="582">Plurima. Substratis aurata tapetibus alto</l>
                <l xml:id="d002l584" n="583">Fulget sella loco, quam vix Maxentius ostro</l>
                <l xml:id="d002l585" n="584">Splendidus et gemmis late rutilantibus intrat.</l>
                <l xml:id="d002l586" n="585">Quinquaginta acres animis linguaque diserti</l>
                <l xml:id="d002l587" n="586">Rhetores ad laevam positum ascendere tribunal.</l>
                <l xml:id="d002l588" n="587">Pellitur e medio vulgus, sedere latini</l>
                <l xml:id="d002l589" n="588">Ad dextram proceres, Lagidae tenuere sinistram.</l>
                <l xml:id="d002l590" n="589">Ordinibusque silent completa sedilia longis.</l>
                <l xml:id="d002l591" n="590">Ingreditur virgo tanti certaminis auctor</l>
                <l xml:id="d002l592" n="591">Quam circum magno Nasamon strepit agmine lictor</l>
                <l xml:id="d002l593" n="592">Gens fera, gens immanis agens ex aequore praedas</l>
                <l xml:id="d002l594" n="593">Dum miseros aquilo iacit in vada Syrtica nautas.</l>
                <l xml:id="d002l595" n="594">Splendida lucifero similis Catharina, nihilque</l>
                <l xml:id="d002l596" n="595">Extenuata fame et roseo spectabilis ore,</l>
                <l xml:id="d002l597" n="596">(Nam Deus ut saevi torqueret pecora regis</l>
                <l xml:id="d002l598" n="597">Illius ambrosia vultum, frontemque, comasque</l>
                <l xml:id="d002l599" n="598">Tinxerat, et totam coelesti afflaverat aura)</l>
                <l xml:id="d002l600" n="599">Iussa sedet, trabs alta ligat pendentia pugnae</l>
                <l xml:id="d002l601" n="600">Praemia, stant versis arrecti vultibus omnes.</l>
                <l xml:id="d002l602" n="601">Cuncta silent, regis nutu data copia fandi.</l>
                <l xml:id="d002l603" n="602">Talia tum primis sumpsit primordia Rhetor.</l>
                <l xml:id="d002l604" n="603">"Maxime Romulidum Caesar, quem Iuppiter unum</l>
                <l xml:id="d002l605" n="604">Deligit, immensi cui sint consortia regni,</l>
                <l xml:id="d002l606" n="605">Non ego dicendo laudes aequare Deorum</l>
                <l xml:id="d002l607" n="606">Posse puto, neque enim fas id mortalibus ullis.</l>
                <l xml:id="d002l608" n="607">Sed ne tanta leves verbosa licentia linguas</l>
                <l xml:id="d002l609" n="608">Instet ut in superos passim convicia iactent,</l>
                <l xml:id="d002l610" n="609">Pauca loqui suasit pietas, causamque tueri</l>
                <l xml:id="d002l611" n="610">Coelicolum, qui te, Caesar, Romanaque regna</l>
                <l xml:id="d002l612" n="611">Praecipuis tollunt studiis, qui barbara tandem</l>
                <l xml:id="d002l613" n="612">Ausoniae sanctis domuerunt legibus arma."</l>
                <l xml:id="d002l614" n="613">Maximus hic orbis gemino qui nititur axe</l>
                <l xml:id="d002l615" n="614">Quem decorant aeterni ignes, quem circuit ardens</l>
                <l xml:id="d002l616" n="615">Lumine perpetuo Titan, germanaque Phoebe,</l>
                <l xml:id="d002l617" n="616">Nil Iove maius habet, sedet alto in vertice mundi,</l>
                <l xml:id="d002l618" n="617">Tartaraque et terras complexus et aequor et auram</l>
                <l xml:id="d002l619" n="618">Imperio aeterno regit, omnia Iuppiter implet,</l>
                <l xml:id="d002l620" n="619">Omnia mente gerens, animo procul aspicit omne</l>
                <l xml:id="d002l621" n="620">Tempus, et incumbens cubito vigil excubat, ipsi</l>
                <l xml:id="d002l622" n="621">Nulla quies et summa quies, ab origine factum</l>
                <l xml:id="d002l623" n="622">Servat opus, semperque novis nova corpora formis</l>
                <l xml:id="d002l624" n="623">Suscitat, ex astris animas vitalibus haurit</l>
                <l xml:id="d002l625" n="624">Quas in membra pluat, mox vitae munere functas</l>
                <l xml:id="d002l626" n="625">Evocat ad coelos iterum, post tempora soli</l>
                <l xml:id="d002l627" n="626">Nota sibi rursum emittit rursumque reducit.</l>
                <l xml:id="d002l628" n="627">Hoc opus est quod sine caret, sed summa voluptas</l>
                <l xml:id="d002l629" n="628">Ipsi operi coniuncta quies aeterna vocatur.</l>
                <l xml:id="d002l630" n="629">Ipse sibi tantae molis ne solus habenas</l>
                <l xml:id="d002l631" n="630">Flecteret, ut tanti faceret communia regni</l>
                <l xml:id="d002l632" n="631">Gaudia, progenuit natos, quos sustulit inter</l>
                <l xml:id="d002l633" n="632">Sydera, ut ex alto curent mortalia coelo.</l>
                <l xml:id="d002l634" n="633">Sic Venus et Pallas sic Mars seriesque nepotum</l>
                <l xml:id="d002l635" n="634">Surgit, ut Aeneas, et Romae conditor urbis</l>
                <l xml:id="d002l636" n="635">Romulus, et claro stellatus in aethere Caesar</l>
                <l xml:id="d002l637" n="636">Indigetesque alii, quorum tutela iacentes</l>
                <l xml:id="d002l638" n="637">Mittitur in terras. Meritis pro talibus ipsi</l>
                <l xml:id="d002l639" n="638">Cum dare nil melius possint, fumantibus aris</l>
                <l xml:id="d002l640" n="639">Thura ferunt homines, onerantque altaria donis.</l>
                <l xml:id="d002l641" n="640">Templa locant, tantoque Deos testantur honore,</l>
                <l xml:id="d002l642" n="641">Hinc Ephebi moles, Dodonaeaeque columbae:</l>
                <l xml:id="d002l643" n="642">Hinc Ammonis opus, Clariique oracula Phoebi,</l>
                <l xml:id="d002l644" n="643">Et Lyciae sortes, et Delphica Phocidis antra.</l>
                <l xml:id="d002l645" n="644">Namque hominum miserata graves pia numina curas</l>
                <l xml:id="d002l646" n="645">Dant variis responsa modis, in stantia bella,</l>
                <l xml:id="d002l647" n="646">Insidias, pestemque monent, casusque sinistros</l>
                <l xml:id="d002l648" n="647">Ingruere, humanis nunquam tacuere vocata</l>
                <l xml:id="d002l649" n="648">Suppliciis, tumidus Medo cum milite Graios</l>
                <l xml:id="d002l650" n="649">Opprimeret Xerses, miserantum oracula divum</l>
                <l xml:id="d002l651" n="650">Vincendi docuere viam: cum punica bella</l>
                <l xml:id="d002l652" n="651">Cladibus innumeris Italos, Romanaque regna</l>
                <l xml:id="d002l653" n="652">Concuterent, divum Phrygio de littore mater</l>
                <l xml:id="d002l654" n="653">In Latium translata gravem sedasse tumultum</l>
                <l xml:id="d002l655" n="654">Dicitur, auspiciisque Deae vicisse Latinos.</l>
                <l xml:id="d002l656" n="655">Et nedum eiecisse suis de finibus hostem,</l>
                <l xml:id="d002l657" n="656">Sed Lybicos etiam ferro flammaque penates</l>
                <l xml:id="d002l658" n="657">Vastasse atque armis Byrsam evertisse potentem.</l>
                <l xml:id="d002l659" n="658">"Quid referam auxilio Iovis et Iunonis ab arce</l>
                <l xml:id="d002l660" n="659">Deiectam Senonum gentem? Et capitolia forti</l>
                <l xml:id="d002l661" n="660">Divorum protecta manu? Pestemque repulsam</l>
                <l xml:id="d002l662" n="661">Moenia cum Phoebo atque Coronide nymphae</l>
                <l xml:id="d002l663" n="662">Versus in effigiem colubri Ronana petivit?</l>
                <l xml:id="d002l664" n="663">Quo fit impietas atque irreverentia divum</l>
                <l xml:id="d002l665" n="664">Sit scelus horrendum, et nullo delebile sacro,</l>
                <l xml:id="d002l666" n="665">Sacrilegas odere manus, odere superbos</l>
                <l xml:id="d002l667" n="666">Numina. Tantalidis natos Latona peremit.</l>
                <l xml:id="d002l668" n="667">Iuppiter anguipedes congestis montibus ausos</l>
                <l xml:id="d002l669" n="668">In superos tentare viam, curruque volanti</l>
                <l xml:id="d002l670" n="669">Aeolidem agressum tonitru simulare fragorem</l>
                <l xml:id="d002l671" n="670">Fulmine deiecit, torvaeque Lycaona regem</l>
                <l xml:id="d002l672" n="671">Induit ora ferae nudus cute Marsya Phoebum</l>
                <l xml:id="d002l673" n="672">Repperit ultorem, temeraria sensit Arachne</l>
                <l xml:id="d002l674" n="673">Pallada Cecropiam, mentitae Pergama Troiae</l>
                <l xml:id="d002l675" n="674">Ira tridentiferi perterruit Ennosigaei.</l>
                <l xml:id="d002l676" n="675">Sed quid ego annitor Phoebo superaddere lumen?</l>
                <l xml:id="d002l677" n="676">Ista satis fulgore suo sententia nota est.</l>
                <l xml:id="d002l678" n="677">Et scelus a superis habet et sua praemia virtus,</l>
                <l xml:id="d002l679" n="678">Quare age conceptum virgo depone furorem,</l>
                <l xml:id="d002l680" n="679">Nec tentare Deum genus infeliciter aude.</l>
                <l xml:id="d002l681" n="680">Est thalamis praelata Venus, praelata puellis</l>
                <l xml:id="d002l682" n="681">Nubilibus, taedas nisi sis pertaesa iugales</l>
                <l xml:id="d002l683" n="682">Sit tua cura Venus, quod si servare pudorem</l>
                <l xml:id="d002l684" n="683">Virgineum mavis, tibi sit tutela Diana.</l>
                <l xml:id="d002l685" n="684">Numen utrumque pium, tua qui iam possidet orbem</l>
                <l xml:id="d002l686" n="685">Vota secundabit Caesar, quid pallida moeres?</l>
                <l xml:id="d002l687" n="686">Pone metum virgo infelix, resipisce parumper.</l>
                <l xml:id="d002l688" n="687">Pro generis splendore tui, connubia Caesar</l>
                <l xml:id="d002l689" n="688">Clara dabit, nam te Lagidarum a sanguine ductam</l>
                <l xml:id="d002l690" n="689">Commemorant, proavos, semenque imitare paternum,</l>
                <l xml:id="d002l691" n="690">Et cognosce Deos quos agnovere parentes</l>
                <l xml:id="d002l692" n="691">Ante tui, quisnam nugas persuasit aniles</l>
                <l xml:id="d002l693" n="692">Ut genitum oscura segnique propagine Christum</l>
                <l xml:id="d002l694" n="693">Numen habere putes? Mundus coniurat in omnes</l>
                <l xml:id="d002l695" n="694">Christigenas, iam terra rubet, iam sanguine pontus</l>
                <l xml:id="d002l696" n="695">Spumat, et ex toto genus hoc exploditur orbe.</l>
                <l xml:id="d002l697" n="696">Et tu docta bonas artes, sata sanguine regum,</l>
                <l xml:id="d002l698" n="697">Et formae splendore nitens, gratissima tantis</l>
                <l xml:id="d002l699" n="698">Principibus, magnae Domino gratissima Romae,</l>
                <l xml:id="d002l700" n="699">Et modo florentes annos ingressa iuventae,</l>
                <l xml:id="d002l701" n="700">Sponte tibi mala tanta paras? Vis ferre latentes</l>
                <l xml:id="d002l702" n="701">Carceris obscuri tenebras, vis ferre catenas</l>
                <l xml:id="d002l703" n="702">Extremamque pati saeva inter vulnera mortem?</l>
                <l xml:id="d002l704" n="703">Ah miserere tui, saltem miserere quorum,</l>
                <l xml:id="d002l705" n="704">Desertae miserere domus, lamenta precesque</l>
                <l xml:id="d002l706" n="705">Ne contemne tuae gentis, depone rigorem</l>
                <l xml:id="d002l707" n="706">Marmoreum virgo, ne contra iura, Deosque</l>
                <l xml:id="d002l708" n="707">Foemineas extende manus, tibi gloria vitae</l>
                <l xml:id="d002l709" n="708">Maior erit quam victrici, spes unica tanti</l>
                <l xml:id="d002l710" n="709">Sanguinis, extingui prolem patiere quorum?</l>
                <l xml:id="d002l711" n="710">Carminibus tua corda malis possessa retardat</l>
                <l xml:id="d002l712" n="711">Christus, et haud compos mentis cognoscere sanctos</l>
                <l xml:id="d002l713" n="712">Non sineris monitus, sed mox ut Martis ad aram</l>
                <l xml:id="d002l714" n="713">Numen adoraris, pulsa caligine tollet</l>
                <l xml:id="d002l715" n="714">Libera mens oculos, et te tua limina laeto</l>
                <l xml:id="d002l716" n="715">Accipient vultu reducem, quid lenta resistis?</l>
                <l xml:id="d002l717" n="716">Rumpe moras, nec te clementia Caesaris ullum</l>
                <l xml:id="d002l718" n="717">Ad scelus invitat, nec ad importabile pondus</l>
                <l xml:id="d002l719" n="718">Urget, opus leve, iucundum, laudabile, sanctum</l>
                <l xml:id="d002l720" n="719">Imperat, id proceres optant, id supplicat omnis</l>
                <l xml:id="d002l721" n="720">Urbs tua, quid tantis et sola et foeminea votis</l>
                <l xml:id="d002l722" n="721">Non parere potes? Da thura valentia Marti,</l>
                <l xml:id="d002l723" n="722">Dux tibi Caesar erit, nos te comitamur euntem."</l>
                <l xml:id="d002l724" n="723">Sic ait, et Caesar nutu assentitur et ore.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Nicola Ruzzenenti</bibl>
                </head>
                <p xml:id="d003l1" n="0|1">Baptistae Mantuani carmelitae theologi | secundae parthenices liber tertius</p>
                <lb/>
                <l xml:id="d003l2" n="1">Regia progenies fixis immota manebat</l>
                <l xml:id="d003l3" n="2">Luminibus, turri similis quam saxea moles</l>
                <l xml:id="d003l4" n="3">Sustinet, atque omnem fert inconcussa procellam,</l>
                <l xml:id="d003l5" n="4">Et tali assurgens sermone silentia rupit.</l>
                <l xml:id="d003l6" n="5">"Si mea mens ullo poterat sermone moveri,</l>
                <l xml:id="d003l7" n="6">Hoc fateor compulsa foret, namque omnia rhetor</l>
                <l xml:id="d003l8" n="7">Attigit humanum quibus est mutabile pectus.</l>
                <l xml:id="d003l9" n="8">Et factum satis est arti, si invicta remansi</l>
                <l xml:id="d003l10" n="9">Divinae hoc virtutis opus, si numen abesse</l>
                <l xml:id="d003l11" n="10">Victor erat, gravibus potui succumbere dictis.</l>
                <l xml:id="d003l12" n="11">Victrices habebat lauros, prolataque pugnae</l>
                <l xml:id="d003l13" n="12">Dona, ferat virus et non fortuna coronam.</l>
                <l xml:id="d003l14" n="13">Quoad potuit fecit, potui sine numine vinci,</l>
                <l xml:id="d003l15" n="14">Sed mihi numen adest, quo mens arrepta moveri</l>
                <l xml:id="d003l16" n="15">Nescit, ad Euphratem potius sua fulmina mittet</l>
                <l xml:id="d003l17" n="16">Eridanus, Tyberim Tagus influet, Abdua Nilum,</l>
                <l xml:id="d003l18" n="17">Ante et Pyrenes Rhodope iuga mittet ad arces,</l>
                <l xml:id="d003l19" n="18">Taurus ad Athlantem fugiet, Carmelus ad Ossam,</l>
                <l xml:id="d003l20" n="19">Quam mea sanctus amor Christi praecordia linquat.</l>
                <l xml:id="d003l21" n="20">Quam Marti et gelidis ponam libamina saxis,</l>
                <l xml:id="d003l22" n="21">Nec superos odi, nec numina sancta, nec aras</l>
                <l xml:id="d003l23" n="22">Numinibus sacras, verum quae numina vanum</l>
                <l xml:id="d003l24" n="23">Vulgus ait, tenebrosa sequens vestigia patrum,</l>
                <l xml:id="d003l25" n="24">Numen habere nego, teneat si Iuppiter arcem</l>
                <l xml:id="d003l26" n="25">Aetheream, quis templa Iovi, quis sacra negabit?</l>
                <l xml:id="d003l27" n="26">Sponte ego thura feram. Veneris (si numen haberet)</l>
                <l xml:id="d003l28" n="27">Numen adorarem. Phoebum sequar atque sororem</l>
                <l xml:id="d003l29" n="28">Si soror et Phoebus Dii sint, venerabimur aram</l>
                <l xml:id="d003l30" n="29">Palladis, aethereo Pallas si nata cerebro.</l>
                <l xml:id="d003l31" n="30">Impius et mergi dignus Phlegetonte sub imo,</l>
                <l xml:id="d003l32" n="31">Sacrilego quicunque Deum sermone lacessit.</l>
                <l xml:id="d003l33" n="32">Sed vetus et toto iam vulgatissimus orbe</l>
                <l xml:id="d003l34" n="33">Mortales inter miseros efferbuit error,</l>
                <l xml:id="d003l35" n="34">Atque aliter quam res habeat sentire coegit.</l>
                <l xml:id="d003l36" n="35">Somnia nec refero, sed quod narramus aperta</l>
                <l xml:id="d003l37" n="36">Monstrari ratione potest. Dic optime Rhetor</l>
                <l xml:id="d003l38" n="37">Quis fuit ante Iovem, qui lucida voluere astra?</l>
                <l xml:id="d003l39" n="38">Qui regeret coeli cursum, qui clauderet undas</l>
                <l xml:id="d003l40" n="39">Littore, qui laeto vestiret gramine campos?</l>
                <l xml:id="d003l41" n="40">Mundus enim fuit ante Iovem, qui raptus ab ipsa</l>
                <l xml:id="d003l42" n="41">Fauce patris Corybantum opera translatus ad Idam</l>
                <l xml:id="d003l43" n="42">Gnosiacasque domos, Cretaeo crevit in antro.</l>
                <l xml:id="d003l44" n="43">Iuppiter estigitur proles humana, propago</l>
                <l xml:id="d003l45" n="44">Est humana Iovis, nullum fecere quod ipsos</l>
                <l xml:id="d003l46" n="45">Esse Deos testetur opus, furta, arma, rapinae,</l>
                <l xml:id="d003l47" n="46">Stupra, doli, fraudes, opera haec preclara Deorum.</l>
                <l xml:id="d003l48" n="47">O insanae hominum mentes, quae credere divos</l>
                <l xml:id="d003l49" n="48">Artibus his factos potuere, ardentis Olimpi</l>
                <l xml:id="d003l50" n="49">Artificem fecere hominem, dementia nulli</l>
                <l xml:id="d003l51" n="50">Admittenda viro, Deus est aeternus, et ingens.</l>
                <l xml:id="d003l52" n="51">Nec comprensus adhuc, nec quae comprendere possit</l>
                <l xml:id="d003l53" n="52">Mens est ulla Deum. Simplex essentia, nullis</l>
                <l xml:id="d003l54" n="53">Intercepta locis, non circumscripta figuris.</l>
                <l xml:id="d003l55" n="54">Unus et in plures nunquam divisus, ab omni</l>
                <l xml:id="d003l56" n="55">Conditione procul nostra, mortalia nedum</l>
                <l xml:id="d003l57" n="56">Omnia, verum etiam vincens coelestia longe.</l>
                <l xml:id="d003l58" n="57">Solus hic immensum fecit, non Iuppiter, Orbem.</l>
                <l xml:id="d003l59" n="58">Quicquid habet Phlegeton, quicquid cava viscera terrae.</l>
                <l xml:id="d003l60" n="59">Quicquid inest pelago, quicquid secat aera pennis</l>
                <l xml:id="d003l61" n="60">Condidit, et solus totum hoc opus ipse gubernat.</l>
                <l xml:id="d003l62" n="61">Quae narras de prole Iovis de stirpe Deorum,</l>
                <l xml:id="d003l63" n="62">Scenica sunt, levibus vulgo recitando poetis,</l>
                <l xml:id="d003l64" n="63">Exhibitura iocos populo, plausumque theatro.</l>
                <l xml:id="d003l65" n="64">Iuppiter et proles ita sunt in sydera lati</l>
                <l xml:id="d003l66" n="65">Ut fera sylvosae Nemees, ut portitor Helles,</l>
                <l xml:id="d003l67" n="66">Portitor Europes, auriga, et Iasonis argo.</l>
                <l xml:id="d003l68" n="67">Paegasus, Arctophylax, et raptus milvius extis,</l>
                <l xml:id="d003l69" n="68">Caesareusque thronus, coma regia, Procyon, ursae,</l>
                <l xml:id="d003l70" n="69">Corpus, olor, lepus, ara, canis, lyra, cancer, et urna,</l>
                <l xml:id="d003l71" n="70">Atque aliae coeli formae, quas Graecia mendax</l>
                <l xml:id="d003l72" n="71">Finxit, et audaci vatum facundia cantu.</l>
                <l xml:id="d003l73" n="72">Non ita naturae speculati arcana sagaci</l>
                <l xml:id="d003l74" n="73">Ingenio sensere viri, quos Attica tellus,</l>
                <l xml:id="d003l75" n="74">Quos Iudaea tulit, Babylonque antiqua Magorum</l>
                <l xml:id="d003l76" n="75">Clara rudimentis, Bragmanarumque reposto</l>
                <l xml:id="d003l77" n="76">Ora iacens mundo, nudis vicina sophistis.</l>
                <l xml:id="d003l78" n="77">Primis Anaxagoras quadam coelestia dixit</l>
                <l xml:id="d003l79" n="78">Mente regi, non ille Iovem, non ille Minervam</l>
                <l xml:id="d003l80" n="79">Non Maia, Semeleve satum praefecit Olimpo,</l>
                <l xml:id="d003l81" n="80">Non hominum quenquam brevibus qui tanta lacertis</l>
                <l xml:id="d003l82" n="81">Corpora, perpetuo nequeat convolvere gyro.</l>
                <l xml:id="d003l83" n="82">Ethica Cecropias docuit qui primis Athenas</l>
                <l xml:id="d003l84" n="83">Insignis virtute senex, simulacra Deosque</l>
                <l xml:id="d003l85" n="84">Risit, et hic sophiae princeps ab Apolline vestro</l>
                <l xml:id="d003l86" n="85">Dictus, et iccirco iussus potare cicutam.</l>
                <l xml:id="d003l87" n="86">Matre Perictonia veniens ad stirpe Solonis</l>
                <l xml:id="d003l88" n="87">Clarus Aristocles, humeris, Plato, dictus ab amplis</l>
                <l xml:id="d003l89" n="88">Cum comite Eudoxo nostram pervenit ad urbem.</l>
                <l xml:id="d003l90" n="89">Quicquid ab Habraamo nostri didicere parentes,</l>
                <l xml:id="d003l91" n="90">Transtulit ad Graios, et ab his Academia terris</l>
                <l xml:id="d003l92" n="91">Orta Deos plures aufert, unumque fatetur</l>
                <l xml:id="d003l93" n="92">Artificem mundi dominatoremque Deumque.</l>
                <l xml:id="d003l94" n="93">Magnus Aristoteles hominum pigmenta perosus</l>
                <l xml:id="d003l95" n="94">Lyncea in aetheros attollens lumina tractus</l>
                <l xml:id="d003l96" n="95">Vidit in hac unum mundi testudine numen,</l>
                <l xml:id="d003l97" n="96">Et coluit, patrios ideo fugisse penates</l>
                <l xml:id="d003l98" n="97">Euboicosque lares fertur petiisse, diemque</l>
                <l xml:id="d003l99" n="98">Chalcide, supremum, longa, clausisse senecta.</l>
                <l xml:id="d003l100" n="99">Hic Deus errantes miserans in imagine nostra</l>
                <l xml:id="d003l101" n="100">Venit, et istorum fraudem detexit, et artes</l>
                <l xml:id="d003l102" n="101">Spiritum, sacros quibus indulgetis honoris.</l>
                <l xml:id="d003l103" n="102">Hic Deus, hunc unum colimus, vobisque colendum</l>
                <l xml:id="d003l104" n="103">Dicimus, at plures luci praeferre tenebras</l>
                <l xml:id="d003l105" n="104">Et coelo Phlegetonta volunt, et funera vitae:</l>
                <l xml:id="d003l106" n="105">Huius in adventu vester trepidavit Apollo</l>
                <l xml:id="d003l107" n="106">Squallidus, et vultu radios contraxit opaco.</l>
                <l xml:id="d003l108" n="107">Tunc cecidere Deum statuae, simulacraque miris</l>
                <l xml:id="d003l109" n="108">Sunt contrita modis, vestri meminere parentes.</l>
                <l xml:id="d003l110" n="109">Hunc Solymi vates perhibent vestraeque Sibyllae</l>
                <l xml:id="d003l111" n="110">Secula facturum lustratis aurea seclis.</l>
                <l xml:id="d003l112" n="111">Huius ob imperium aeternum promissaque genti</l>
                <l xml:id="d003l113" n="112">Regna suae, nec forma meos, nec sceptra, nec aetas,</l>
                <l xml:id="d003l114" n="113">Sollicitant animos, bona nec mortalia tanti</l>
                <l xml:id="d003l115" n="114">Ducimus, hoc etiam vestri docuere poetae.</l>
                <l xml:id="d003l116" n="115">Nam quid Lyriopes et Graii filius amnis</l>
                <l xml:id="d003l117" n="116">Vos aliud docuit, fragilis quam noxia formae</l>
                <l xml:id="d003l118" n="117">Blandimenta malis praebere incendia curis,</l>
                <l xml:id="d003l119" n="118">Et sibimet nec solum aliis inferre venenum?</l>
                <l xml:id="d003l120" n="119">Et quid opes, aurumque Midae monuere? Quid ausus</l>
                <l xml:id="d003l121" n="120">Quid Phaetontis equi? Nisi quod vota improba regum</l>
                <l xml:id="d003l122" n="121">Divitiaeque abeunt pessum, secumque ruinis</l>
                <l xml:id="d003l123" n="122">Involvunt gravibus reges, rerumque ministros?</l>
                <l xml:id="d003l124" n="123">Dicite Plutoni veterum prudentia vatum</l>
                <l xml:id="d003l125" n="124">Cur subiecit opes? Forsan quia viderat aurum</l>
                <l xml:id="d003l126" n="125">Ex ima tellure trahi, sub montibus altis</l>
                <l xml:id="d003l127" n="126">Aes latet, argenti decor est in viscere terrae.</l>
                <l xml:id="d003l128" n="127">Bethica testatur regio. Pactolus et Hermus</l>
                <l xml:id="d003l129" n="128">Astipulantur, fulvumque trahunt cum piscibus aurum.</l>
                <l xml:id="d003l130" n="129">Et quia sub terris Ditem regnare volebant,</l>
                <l xml:id="d003l131" n="130">Quae tellure latent Diti attribuere profundo.</l>
                <l xml:id="d003l132" n="131">Forsitan haec fuerit quae moverit illos,</l>
                <l xml:id="d003l133" n="132">Altera se nobis longe praestantior offert</l>
                <l xml:id="d003l134" n="133">Ad mores inventa bonos, studiosa salutis,</l>
                <l xml:id="d003l135" n="134">Consona dogmatibus nostris. Concedimus ergo</l>
                <l xml:id="d003l136" n="135">Divitias Orco, quia sunt fomenta malorum,</l>
                <l xml:id="d003l137" n="136">Et scelerum instrumenta, quibus subvertitur omne</l>
                <l xml:id="d003l138" n="137">Iustitiae robur, caecos quibus itur ad amnes</l>
                <l xml:id="d003l139" n="138">Sulfureosque lacus, regnum implacabile Ditis.</l>
                <l xml:id="d003l140" n="139">Non aliam ob causam mundi salvator iniquas</l>
                <l xml:id="d003l141" n="140">Appellavit opes, et lucra ferentia mortem.</l>
                <l xml:id="d003l142" n="141">Distribuenda pios hominum mandavit in usus,</l>
                <l xml:id="d003l143" n="142">Discite vestrorum monitis contemnere quicquid</l>
                <l xml:id="d003l144" n="143">Est mortale, omnem regna in coelestia curam</l>
                <l xml:id="d003l145" n="144">Ferte, nec aetati, fluxae neu fidite vitae,</l>
                <l xml:id="d003l146" n="145">Mobile tempus abit, mora nulla fugacibus annis,</l>
                <l xml:id="d003l147" n="146">Nunc quod dum loquimur Caesar tua praeterit aetas</l>
                <l xml:id="d003l148" n="147">Anxia, nec gelidam tardat tua purpura mortem."</l>
                <l xml:id="d003l149" n="148">Finis erat verbis, uno cum rhetores ore</l>
                <l xml:id="d003l150" n="149">Nil veriti regem (res admiranda) superbum</l>
                <l xml:id="d003l151" n="150">Sacrilegum quiddam simulacra Deosque fatentur,</l>
                <l xml:id="d003l152" n="151">Incestumque Iovem, subitoque afflata repente</l>
                <l xml:id="d003l153" n="152">Numine tota cohors, victorem extollere Christum</l>
                <l xml:id="d003l154" n="153">Coepit, et in summam fidei prorumpere laudem.</l>
                <l xml:id="d003l155" n="154">Torva supercilio Maxentius ora minaci</l>
                <l xml:id="d003l156" n="155">Tollit, et accensus flagranti coda furore</l>
                <l xml:id="d003l157" n="156">Elata vocat arma manu, citus arma satelles</l>
                <l xml:id="d003l158" n="157">Admovet, accursu proceres tenuere citato</l>
                <l xml:id="d003l159" n="158">Talibus ardentem furiis, subversa tumultu</l>
                <l xml:id="d003l160" n="159">Omnia praecipiti, postquam sedata parumper</l>
                <l xml:id="d003l161" n="160">Ira. "Leves animos - dixit - quae movit Erynnis?</l>
                <l xml:id="d003l162" n="161">Quis malus invasit nutantia pecora daemon?</l>
                <l xml:id="d003l163" n="162">Ergo ne foemineae potuerunt vertere nugae</l>
                <l xml:id="d003l164" n="163">Vos quoque? Vos inquam quos defendenda Deorum</l>
                <l xml:id="d003l165" n="164">Causa peregrinis ad nos contraxit ab oris?</l>
                <l xml:id="d003l166" n="165">Hoc honor exhibitus vobis, hoc dona merentur</l>
                <l xml:id="d003l167" n="166">Hoc suspensa tholo? Sic nos, sic omnia Romae</l>
                <l xml:id="d003l168" n="167">Numina negligitis, quae tanta ignavia, multos</l>
                <l xml:id="d003l169" n="168">Una puella viros superat? Proh dedecus, inter</l>
                <l xml:id="d003l170" n="169">Milia praestantum hominum certaminis huius</l>
                <l xml:id="d003l171" n="170">Praemia fert mulier? Sic rex, concorditer omnes</l>
                <l xml:id="d003l172" n="171">Respondere viri. Quid nos terrere minando</l>
                <l xml:id="d003l173" n="172">Niteris? Illabi manifestum in pecora numen</l>
                <l xml:id="d003l174" n="173">Sensimus, et mutilare sacro caput illius igne</l>
                <l xml:id="d003l175" n="174">Vidimus, et labi flammas ex ore loquentis.</l>
                <l xml:id="d003l176" n="175">Vincimur a superis, et victi ponimus arma,</l>
                <l xml:id="d003l177" n="176">Da veniam Caesar: Christi transimus ad aras.</l>
                <l xml:id="d003l178" n="177">Iuppiter et proles et numina falsa valete,</l>
                <l xml:id="d003l179" n="178">Caesaris extemplo facies excanduit, ardent</l>
                <l xml:id="d003l180" n="179">Lumina, labra tremunt, rauco clamore ministros</l>
                <l xml:id="d003l181" n="180">Convocat, infandum facinus iubet, ore tragoedo,</l>
                <l xml:id="d003l182" n="181">Atque Sophocleo scelus enarrabile cantu.</l>
                <l xml:id="d003l183" n="182">Tollite sacrilegos clamat, iugulate Deorum</l>
                <l xml:id="d003l184" n="183">Sacra prophanantes, avibusque epulanda per agros</l>
                <l xml:id="d003l185" n="184">Exta date, haec illis sint praemia, vadat ad urbes</l>
                <l xml:id="d003l186" n="185">Fama peregrinas, tantae victoria pugnae.</l>
                <l xml:id="d003l187" n="186">Has habeant lauros, haec gloria segnibus esto,</l>
                <l xml:id="d003l188" n="187">Ite rogum ingentem struite, et date corpora flammis,</l>
                <l xml:id="d003l189" n="188">Et cinis aequoreas vento rapiatur in undas."</l>
                <l xml:id="d003l190" n="189">Talia fulmineo iaculans late intonant ore.</l>
                <l xml:id="d003l191" n="190">Attoniti tremuere omnes, feralibus armis</l>
                <l xml:id="d003l192" n="191">Circumfusa cohors vinctos praetoria ducit</l>
                <l xml:id="d003l193" n="192">Rhetoras, et magno circumstrepit agmine miles.</l>
                <l xml:id="d003l194" n="193">Voce recedentes tali, Catharina monebat.</l>
                <l xml:id="d003l195" n="194">"Ite triumphales animae superate tyrannum,</l>
                <l xml:id="d003l196" n="195">Ite alacres, hodie vobis reserantur Olimpi</l>
                <l xml:id="d003l197" n="196">Limina, momentum mors est, ubi transiit, aether</l>
                <l xml:id="d003l198" n="197">Panditur, et liber petit ignea spiritus astra.</l>
                <l xml:id="d003l199" n="198">Ite domos coeli sanctosque intrate penates,</l>
                <l xml:id="d003l200" n="199">Ite, sequar, nec vos sacri iactura lavacri</l>
                <l xml:id="d003l201" n="200">Terreat, abradet scelus omne salutifer ignis."</l>
                <l xml:id="d003l202" n="201">Nec mora, comportant alii sarmenta, trabesque</l>
                <l xml:id="d003l203" n="202">Materiam arentem, et silvae virgulta salignae</l>
                <l xml:id="d003l204" n="203">Et piceas alii pinos et odora Cipressi</l>
                <l xml:id="d003l205" n="204">Robora, iuniperi ramos, campoque patenti</l>
                <l xml:id="d003l206" n="205">Construxere pyras, adipem fomentaque flammis</l>
                <l xml:id="d003l207" n="206">Plurima subiiciunt, oleaeque liquoribus addunt</l>
                <l xml:id="d003l208" n="207">Sulfura certatim, coit omnis turba, viaeque</l>
                <l xml:id="d003l209" n="208">Eructant hominum turbas, velut aggere fracto</l>
                <l xml:id="d003l210" n="209">Cum Padus in virides spumanti vortice campos</l>
                <l xml:id="d003l211" n="210">Insilit evertens segetes, spemque obruit anni.</l>
                <l xml:id="d003l212" n="211">Subiecere faces, salit ardua flamma, comamque</l>
                <l xml:id="d003l213" n="212">Spargit, et in nubem fumi glomerantur opacam:</l>
                <l xml:id="d003l214" n="213">Corripiunt vinctos bini, stringunt retorto</l>
                <l xml:id="d003l215" n="214">Fune manus et fune pedes iaciuntque per altos</l>
                <l xml:id="d003l216" n="215">Ingenti clamore rogos furit ignis, et ardor</l>
                <l xml:id="d003l217" n="216">In mentum salit atque comas stridore corusco,</l>
                <l xml:id="d003l218" n="217">Tanta sacerdotes alacri spectacula vultu</l>
                <l xml:id="d003l219" n="218">Conspiciunt, talibusque iuvant incendia iactis</l>
                <l xml:id="d003l220" n="219">Caesaris extollunt animos, urgentque ministros.</l>
                <l xml:id="d003l221" n="220">Et rediisse Deum libamen et orgia gaudent,</l>
                <l xml:id="d003l222" n="221">Extinctis mox busta viris cecidere, nec artus</l>
                <l xml:id="d003l223" n="222">In cineres abiere, togas et corpora lambens</l>
                <l xml:id="d003l224" n="223">Leniter abstinuit, viresque coercuit ignis</l>
                <l xml:id="d003l225" n="224">Ipse suas, sanctos veritus tractare, sepulchro</l>
                <l xml:id="d003l226" n="225">Christiginae intrepidi sublata cadavera ponunt,</l>
                <l xml:id="d003l227" n="226">Suppliciter flentes, et tristia funera ducunt.</l>
                <l xml:id="d003l228" n="227">Caedis adhuc avidus Caesar, nec crimine tanto</l>
                <l xml:id="d003l229" n="228">Territus, at multo madidus post prandia Baccho</l>
                <l xml:id="d003l230" n="229">Mandat ab obscuris foribus caecoque revulsam</l>
                <l xml:id="d003l231" n="230">Carcere victricem mensis astare puellam.</l>
                <l xml:id="d003l232" n="231">Illa catenarum strepitu per lata sonante</l>
                <l xml:id="d003l233" n="232">Atria, nil pavitans duri subit ora tiranni.</l>
                <l xml:id="d003l234" n="233">Composito vultu et frontis feritate parumper</l>
                <l xml:id="d003l235" n="234">Vix tandem posita ficto rex pectore fatur.</l>
                <l xml:id="d003l236" n="235">"Regia progenies, virgo, tua maxima virus</l>
                <l xml:id="d003l237" n="236">Insigni nobis hodie certamine nota,</l>
                <l xml:id="d003l238" n="237">Conciliare potest tibi me, nisi nostra vereri</l>
                <l xml:id="d003l239" n="238">Sacra negas, versis igitur palinodia verbis</l>
                <l xml:id="d003l240" n="239">Est dicenda palam, neu te male numina perdant</l>
                <l xml:id="d003l241" n="240">Est placando Deum dictis melioribus ira.</l>
                <l xml:id="d003l242" n="241">Illa, quid his iterum nugis me vertere tentas</l>
                <l xml:id="d003l243" n="242">Caesar ait? Tu saxa colas, sine numina nobis.</l>
                <l xml:id="d003l244" n="243">Forsan honoratis lapides, quia creditis olim</l>
                <l xml:id="d003l245" n="244">Deucalionaeis homines de cotibus ortos.</l>
                <l xml:id="d003l246" n="245">Talibus accensus dictis? Maxentius altum</l>
                <l xml:id="d003l247" n="246">Ferrea clamabat date verbera, verbera lictor</l>
                <l xml:id="d003l248" n="247">Expedit, et nudos humeros ac pectus apertum</l>
                <l xml:id="d003l249" n="248">Virginis invadens, crebro ferit impius ictu</l>
                <l xml:id="d003l250" n="249">Innocuum corpus, miti gemit ore, Deumque</l>
                <l xml:id="d003l251" n="250">Alloquitur virgo, nostri cape sancte cruoris</l>
                <l xml:id="d003l252" n="251">Primitias, animum serva sit victima fluxum</l>
                <l xml:id="d003l253" n="252">Corpus, ut Habraamus servato pignore sacrum</l>
                <l xml:id="d003l254" n="253">Fecit, et illustrem pecudis cruor imbuit aram,</l>
                <l xml:id="d003l255" n="254">Sic mea servata caro concidat hostia mente."</l>
                <l xml:id="d003l256" n="255">Sic ait, ex oculis lachrymae fluxere tepentes,</l>
                <l xml:id="d003l257" n="256">Ora genasque rigant, largus de vulnere sanguis</l>
                <l xml:id="d003l258" n="257">Labitur, et terram caedes effusa cruentat.</l>
                <l xml:id="d003l259" n="258">Supplicio affectam tali iubet ire sub umbras</l>
                <l xml:id="d003l260" n="259">Nullaque bissenis praeberi alimenta diebus.</l>
                <l xml:id="d003l261" n="260">Vertitur abstergens oculos, gemebundaque pectus</l>
                <l xml:id="d003l262" n="261">Velat, et in noctem lachrymans descendit opacam.</l>
                <l xml:id="d003l263" n="262">Est locus Eoos Phoebi nascentis ad ortus</l>
                <l xml:id="d003l264" n="263">Arduus attollens vicina cacumina coelo.</l>
                <l xml:id="d003l265" n="264">Thraicia maior Rhodope, sublimior Ossa,</l>
                <l xml:id="d003l266" n="265">Pelion Aemonium superans, et culmen Olimpi,</l>
                <l xml:id="d003l267" n="266">Caucaseasque nives ubi sunt iuga maxima Tauro.</l>
                <l xml:id="d003l268" n="267">Illic perpetuo vernantia gramine rura,</l>
                <l xml:id="d003l269" n="268">Perpetui fructus aeternaque gratia florum,</l>
                <l xml:id="d003l270" n="269">Vernaque temperies, sempre sine nubibus aer</l>
                <l xml:id="d003l271" n="270">Limpidus, Auster abest, Boreas non sibilat, Eurus</l>
                <l xml:id="d003l272" n="271">Exulat, occidua Zephyrus non murmurat aura.</l>
                <l xml:id="d003l273" n="272">Hic primaeva quies homini, ieiunia priusquam</l>
                <l xml:id="d003l274" n="273">Infoelix vetita vitiasset guttura fruge.</l>
                <l xml:id="d003l275" n="274">In medio fons est lato pulcherrimus orbe</l>
                <l xml:id="d003l276" n="275">Quatuor unde fluunt occulto fulmina cursu.</l>
                <l xml:id="d003l277" n="276">Nam tria secretis delapsa meatibus arcton</l>
                <l xml:id="d003l278" n="277">Versus eunt, at mox verso revocantur in austrum</l>
                <l xml:id="d003l279" n="278">Tramite, ad Aethiopes combustaque solibus arva</l>
                <l xml:id="d003l280" n="279">Defluit assiduis quartum, Meroemque refuso</l>
                <l xml:id="d003l281" n="280">Gurgite complectens Mephitica regna peragrat.</l>
                <l xml:id="d003l282" n="281">Ad vitrei fontis ripas in margine laeto</l>
                <l xml:id="d003l283" n="282">Sunt oleae pingue, sunt Medica mala, Cipressi,</l>
                <l xml:id="d003l284" n="283">Et semper virides lauri, palmetaque longis</l>
                <l xml:id="d003l285" n="284">Frondibus, et pini pingues, et myrtea sylva.</l>
                <l xml:id="d003l286" n="285">Sunt et odoratae cedri foecundaque semper</l>
                <l xml:id="d003l287" n="286">Ficus, et una gravi pendens in palmite, pruna</l>
                <l xml:id="d003l288" n="287">Caerea, iuglandes, et amigdala, purpureumque</l>
                <l xml:id="d003l289" n="288">Quod tulit arctois pomum Lucullus ab arvis.</l>
                <l xml:id="d003l290" n="289">Prata sub arboribus raris florentia semper</l>
                <l xml:id="d003l291" n="290">Lilia, serpillum, narcissum, amaracus, omne</l>
                <l xml:id="d003l292" n="291">Gramen odoriferum, violae, rosa, balsamus, arbor</l>
                <l xml:id="d003l293" n="292">Thurea, myrrha, thymum, buxus, terebinthus, amomum,</l>
                <l xml:id="d003l294" n="293">Nardus, Aiacis frondes, rorisque marini,</l>
                <l xml:id="d003l295" n="294">Irriguos circum rivos sua brachia tendunt.</l>
                <l xml:id="d003l296" n="295">Innocui vitreo ludunt in gurgite pisces.</l>
                <l xml:id="d003l297" n="296">Ubera distendunt pecudes, hic nulla leonum</l>
                <l xml:id="d003l298" n="297">Semina, non serpens, nec cauda scorpius unca.</l>
                <l xml:id="d003l299" n="298">Omnia tuta, cubant, lepores, nec bella nec ullas</l>
                <l xml:id="d003l300" n="299">Insidias metuunt, cantu nemus omne volucrum</l>
                <l xml:id="d003l301" n="300">Personat, et forum per summa cacumina nectar</l>
                <l xml:id="d003l302" n="301">Libat apis, lectumque cavis opus aggerat antris.</l>
                <l xml:id="d003l303" n="302">Nuncius ante pater summa quem miserat arce</l>
                <l xml:id="d003l304" n="303">Virgineo occurens morbo, casusque futuri</l>
                <l xml:id="d003l305" n="304">Praescius, inde favos illis et mella diebus</l>
                <l xml:id="d003l306" n="305">Pomaque decerpens, dapis inconsueta ferebat</l>
                <l xml:id="d003l307" n="306">Xenia, desertae trans aequora lata puellae.</l>
                <l xml:id="d003l308" n="307">Haec sunt illa quibus felicem pabula vitam</l>
                <l xml:id="d003l309" n="308">Helias, et socii longeva in specula ducunt.</l>
                <l xml:id="d003l310" n="309">Omniaque infuso curavit vulnera moly.</l>
                <l xml:id="d003l311" n="310">Moly, quod omnigenis fecit Deus utile morbis:</l>
                <l xml:id="d003l312" n="311">Nigra subest radix, viridis coma, floribus albet.</l>
                <l xml:id="d003l313" n="312">Iam bissona dies ierat, revocatur ab umbris</l>
                <l xml:id="d003l314" n="313">Ambrosium vultu referens Catharina decorem.</l>
                <l xml:id="d003l315" n="314">Nec tenuata fama nec tristi squallida nocte,</l>
                <l xml:id="d003l316" n="315">Caesar ut aspexit solitum decus oris honesti,</l>
                <l xml:id="d003l317" n="316">Fraude ministrorum pastam putat, aestuat, ardet</l>
                <l xml:id="d003l318" n="317">Vociferans, trepidat mugitu regia tanto.</l>
                <l xml:id="d003l319" n="318">Non secus ac nautae pelago cum turbidus imber</l>
                <l xml:id="d003l320" n="319">Ingruit, et rauco volitat cum murmure nubes</l>
                <l xml:id="d003l321" n="320">Pulsa Notho, tumet unda micat pice nigrior aer</l>
                <l xml:id="d003l322" n="321">Ignibus, et tonitru ingenti tonat altus Olympus.</l>
                <l xml:id="d003l323" n="322">"Perdite custodes clamat vel mergite ponto</l>
                <l xml:id="d003l324" n="323">Tergore consutos, Siculis vel adurite tauris."</l>
                <l xml:id="d003l325" n="324">Iussa citi Garamas Nasamen Maurusque facessunt,</l>
                <l xml:id="d003l326" n="325">Marmaridas, Psilli, Numidae, quibus una libido</l>
                <l xml:id="d003l327" n="326">Sanguinis, accensos miseri raptantur ad ignes.</l>
                <l xml:id="d003l328" n="327">Vinculaque iniiciunt pedibus, terraque volutos</l>
                <l xml:id="d003l329" n="328">Versatosque luto et foedatos pulvere terga</l>
                <l xml:id="d003l330" n="329">Ad tormenta trahunt, nihil illis mollia prosunt</l>
                <l xml:id="d003l331" n="330">Verba precum, lachrymae nihil inter verba cadentes.</l>
                <l xml:id="d003l332" n="331">Nil longi labor obsequii, votisque vocata</l>
                <l xml:id="d003l333" n="332">Numina nil prosunt, manet implacabile pectus</l>
                <l xml:id="d003l334" n="333">Regis, et indomitum virus medicamine nullo</l>
                <l xml:id="d003l335" n="334">Frangitur. "O infoelix quae te inclementia Caesar</l>
                <l xml:id="d003l336" n="335">Virgo, ait, innocuos homines torquere coegit?</l>
                <l xml:id="d003l337" n="336">Non ego terrenis epulis, sed ab aethere missa</l>
                <l xml:id="d003l338" n="337">Sum dape pasta dies bissex, qui pabula genti</l>
                <l xml:id="d003l339" n="338">Per deserta dedit Solymae, cum vecta per undas.</l>
                <l xml:id="d003l340" n="339">Aequore suspenso Panchaeos venit in agros</l>
                <l xml:id="d003l341" n="340">Me quoque certantem pro religione, fidemque</l>
                <l xml:id="d003l342" n="341">Asserere audentem pavit, sanavit, et ipsa</l>
                <l xml:id="d003l343" n="342">Parta salus opus esse docet celeste, cicatrix</l>
                <l xml:id="d003l344" n="343">Nulla per offensos ferro deprehenditur artus.</l>
                <l xml:id="d003l345" n="344">Incipe sedata fieri clementior ira,</l>
                <l xml:id="d003l346" n="345">Et neque sanguineo similem te finge Neroni</l>
                <l xml:id="d003l347" n="346">Sed qualis Traianus erat, vel Iulia proles</l>
                <l xml:id="d003l348" n="347">Augustus, qualesque tulit gens Flavia reges</l>
                <l xml:id="d003l349" n="348">Et patrem et natum, quorum vestigia debes</l>
                <l xml:id="d003l350" n="349">Sancta sequi, si vis tanto succedere regno.</l>
                <l xml:id="d003l351" n="350">Dignus eris si iustus eris, clementia reges</l>
                <l xml:id="d003l352" n="351">Efficit imperio dignos pro immanibus actis</l>
                <l xml:id="d003l353" n="352">Crudeli mercede Deus tibi digna rependet</l>
                <l xml:id="d003l354" n="353">Praemia, crudeles superi crudeliter urgent.</l>
                <l xml:id="d003l355" n="354">Vicit foemineo facundia iuncta decori,</l>
                <l xml:id="d003l356" n="355">Sedatusque parum Caesar: quo, perdita virgo,</l>
                <l xml:id="d003l357" n="356">Usque Iovi differs, inquit, parere? Iuventae</l>
                <l xml:id="d003l358" n="357">Nec miserere tuae? Non te servilibus utar</l>
                <l xml:id="d003l359" n="358">Obsequiis, nec enim id paritur tua forma nec aetas.</l>
                <l xml:id="d003l360" n="359">Assentire meis aliquando et subde rebelles</l>
                <l xml:id="d003l361" n="360">Imperiis animos. Quid me, respondit, iniquis</l>
                <l xml:id="d003l362" n="361">Sollicitas verbis? Et turpi pectora voto</l>
                <l xml:id="d003l363" n="362">Foeda geris? Cur sanctum audes violare pudorem,</l>
                <l xml:id="d003l364" n="363">More suum, coeno assuetus, sordescere nunquam</l>
                <l xml:id="d003l365" n="364">Desinis, et mundae nescis assuescere vitae,</l>
                <l xml:id="d003l366" n="365">Sic tua te instituit Venus, haec documenta quorum</l>
                <l xml:id="d003l367" n="366">Casta Deum, sunt haec quibus assentire iubemur</l>
                <l xml:id="d003l368" n="367">Imperia? Hi monitus? Utrum tua provida virus</l>
                <l xml:id="d003l369" n="368">Consulit utilius nobis, humana ne iussa</l>
                <l xml:id="d003l370" n="369">An divina sequi? Quo amas Deus odit, et audes</l>
                <l xml:id="d003l371" n="370">Impugnare Deum, cum sis mortalis? Ab urbe</l>
                <l xml:id="d003l372" n="371">Civibus haec tam vana meis documenta tulisti?"</l>
                <l xml:id="d003l373" n="372">Erubuit Caesar, sceleris mens conscia non fert</l>
                <l xml:id="d003l374" n="373">Iurgia, non audet vultus attollere, seque</l>
                <l xml:id="d003l375" n="374">Vertit in Ichthybolum, et revehi praecipit ad umbram</l>
                <l xml:id="d003l376" n="375">Carceris, atque novis tradi custodibus antrum.</l>
                <l xml:id="d003l377" n="376">Ichthybolus vero, cui mens crudelis, et atrox</l>
                <l xml:id="d003l378" n="377">Ingenium, regi "quidnam vulgaribus - inquit -</l>
                <l xml:id="d003l379" n="378">Hanc poenis terrere paras, sub sedere natam</l>
                <l xml:id="d003l380" n="379">Credimus Helleo, nam frons Marpesia caute</l>
                <l xml:id="d003l381" n="380">Taurominitana asperior, rigidoque adamante</l>
                <l xml:id="d003l382" n="381">Durior, Ausonios fasces nostrasque secures</l>
                <l xml:id="d003l383" n="382">Ridet, et imperio divum parere recusat.</l>
                <l xml:id="d003l384" n="383">Cedimus? An iustis dementem urgere flagellis</l>
                <l xml:id="d003l385" n="384">Praestat? Et imperii causam divumque tueri?</l>
                <l xml:id="d003l386" n="385">Mollia non obstant duris, nec fortia possunt</l>
                <l xml:id="d003l387" n="386">Debilibus vinci, nec ligno saxa cavantur,</l>
                <l xml:id="d003l388" n="387">Nec manibus muri, sed duro marmora ferro.</l>
                <l xml:id="d003l389" n="388">Moenia contortis magno molimine saxis</l>
                <l xml:id="d003l390" n="389">Eruimus. Si auferre paras a virgine Christum,</l>
                <l xml:id="d003l391" n="390">Finge rotas, magnaeque aliquot vertiginis orbes.</l>
                <l xml:id="d003l392" n="391">Et crebris armetur opus mucronibus omne.</l>
                <l xml:id="d003l393" n="392">Et radii cultros et curvatura rotarum</l>
                <l xml:id="d003l394" n="393">Ancipites habeant. Orbis contrarius orbi</l>
                <l xml:id="d003l395" n="394">Currat, et affixos verso secet impetus axe."</l>
                <l xml:id="d003l396" n="395">Persephone immanes poenas et saeva docebat</l>
                <l xml:id="d003l397" n="396">Supplicia, occultis volvens corda impia formis.</l>
                <l xml:id="d003l398" n="397">Aspera inhumanum flexit sententia regem.</l>
                <l xml:id="d003l399" n="398">Quaerit ut in tota si quis foret urbe Perillus</l>
                <l xml:id="d003l400" n="399">Atque Phereclea quisquam praestantior arte</l>
                <l xml:id="d003l401" n="400">Daedalus, aut auctor Troianae cladis Epaeus.</l>
                <l xml:id="d003l402" n="401">Nox erat, et medium coeli stellata per axem</l>
                <l xml:id="d003l403" n="402">Cum Iove ducebant nitidi vestigia pisces.</l>
                <l xml:id="d003l404" n="403">Maximus aetherei Christus regnator Olimpi</l>
                <l xml:id="d003l405" n="404">Agmine caelicolum magno stipatus ab astris</l>
                <l xml:id="d003l406" n="405">Labitur, et nivei transit per cornua tauri.</l>
                <l xml:id="d003l407" n="406">Intrat ad humentes umbras et triste barathrum,</l>
                <l xml:id="d003l408" n="407">Fit sonus, et nigram subito lux aurea noctem</l>
                <l xml:id="d003l409" n="408">Dissipat, apparent pulchra sub imagine divi.</l>
                <l xml:id="d003l410" n="409">Primis Ioannes, humeros cui lucida vestit</l>
                <l xml:id="d003l411" n="410">Pellis, et aurati pendent in tergora villi.</l>
                <l xml:id="d003l412" n="411">Alterat senior Petrus cui candida mente</l>
                <l xml:id="d003l413" n="412">Caesaries, geminaeque micant in pectore claves.</l>
                <l xml:id="d003l414" n="413">Tertius ardenti Paulus mucrone coruscans</l>
                <l xml:id="d003l415" n="414">Igneus ore, ligant intextae guttura gemmae.</l>
                <l xml:id="d003l416" n="415">Quartus Ioannes aquila signatus, amictus</l>
                <l xml:id="d003l417" n="416">Lucet in albenti, mentoque et vertice canus.</l>
                <l xml:id="d003l418" n="417">Hi primi, sua quemque ducem stant agmina circum.</l>
                <l xml:id="d003l419" n="418">Squallor abit, fulget paries, circumfluus aer</l>
                <l xml:id="d003l420" n="419">Fragrat, et Armenio carcer lustratur amomo,</l>
                <l xml:id="d003l421" n="420">Tum vultu divum dominus. Sic fatur amico.</l>
                <l xml:id="d003l422" n="421">"Hactenus ex alto pugnam spectavimus orbe</l>
                <l xml:id="d003l423" n="422">Occulteque tuis procul aspiravimus orsis</l>
                <l xml:id="d003l424" n="423">Fortibus, haec clarae fuerint praeludia pugnae</l>
                <l xml:id="d003l425" n="424">Nunc acie tota pugnatur et omnibus armis.</l>
                <l xml:id="d003l426" n="425">Macta, et in extremo palmam ne desere cursu.</l>
                <l xml:id="d003l427" n="426">Pars superest tibi parva viae, iam proxima palma</l>
                <l xml:id="d003l428" n="427">Curris, et apparet gravium suprema laborum</l>
                <l xml:id="d003l429" n="428">Meta, dies feret optatum tibi crastina finem."</l>
                <l xml:id="d003l430" n="429">Dixit, et ambrosia frontem perfudit et armos,</l>
                <l xml:id="d003l431" n="430">Et sic fatus abit, dulcique adit aethera cantu.</l>
                <l xml:id="d003l432" n="431">Altera lux aderat, feralis machina coelo</l>
                <l xml:id="d003l433" n="432">Erigitur, populi foro concursus aperto</l>
                <l xml:id="d003l434" n="433">Cogitur, horrescunt visu, et crudele fatentur</l>
                <l xml:id="d003l435" n="434">Id genus insolitum poenae, de robore querno</l>
                <l xml:id="d003l436" n="435">Texitur, et bissex cubis ascendit in auras</l>
                <l xml:id="d003l437" n="436">Pons, ubi volvendos lictor se attollat ad axes.</l>
                <l xml:id="d003l438" n="437">Impulsi magnis strident conatibus orbes,</l>
                <l xml:id="d003l439" n="438">Rostratique micant gladii, curvisque minantur</l>
                <l xml:id="d003l440" n="439">Dentibus, et parvo inter se discrimine distant</l>
                <l xml:id="d003l441" n="440">Corpus ut affixum lateri regione locatum</l>
                <l xml:id="d003l442" n="441">Discerpat latus, atque uno secet omnia cursu</l>
                <l xml:id="d003l443" n="442">Membra, leves subito procul eiaculanda per auras.</l>
                <l xml:id="d003l444" n="443">Terrificum incutiens animis structura pavorem.</l>
                <l xml:id="d003l445" n="444">Aspectuque nocens solo, super aurea sedit</l>
                <l xml:id="d003l446" n="445">Stragula, et a tecto spectat Maxentius alto</l>
                <l xml:id="d003l447" n="446">Coniugis extendens baccata ad colla sinistram.</l>
                <l xml:id="d003l448" n="447">Protrahitur virgo, quae postquam immania vidit</l>
                <l xml:id="d003l449" n="448">Currere protensis armata volumina rostris</l>
                <l xml:id="d003l450" n="449">Substitit, et presso suspexit sydera gressu</l>
                <l xml:id="d003l451" n="450">Sic memorans. "Obsiste pater crudelibus ausis.</l>
                <l xml:id="d003l452" n="451">Percute dentatos orbes, ostende tyranno</l>
                <l xml:id="d003l453" n="452">Te Iove contempto coeli terraeque potentem.</l>
                <l xml:id="d003l454" n="453">Infoelix videat, contabescatque videndo,</l>
                <l xml:id="d003l455" n="454">Quanta tuae virus et quanta potentia dextrae."</l>
                <l xml:id="d003l456" n="455">Vix ea finierat, gelida cum erupit ab arcto</l>
                <l xml:id="d003l457" n="456">Ventus, et ardenti resonans cum fulgore fulmen,</l>
                <l xml:id="d003l458" n="457">Grandineque immixta nimbus caliginis atrae.</l>
                <l xml:id="d003l459" n="458">Disrumpitque rotas, trabibusque per aera pulsis</l>
                <l xml:id="d003l460" n="459">Maxima consequitur strages, quo territa vertat</l>
                <l xml:id="d003l461" n="460">Turba pedem noctis tenebris inclusa profundae</l>
                <l xml:id="d003l462" n="461">Nescit, et attonitos frustratim machina labens</l>
                <l xml:id="d003l463" n="462">Opprimit, auditur clamor, sonitusque ruentum</l>
                <l xml:id="d003l464" n="463">Impete cum magno trabium, periere ministri,</l>
                <l xml:id="d003l465" n="464">Quattuor, ut fama est, rapuit furibunda virorum</l>
                <l xml:id="d003l466" n="465">Milia tempestas et lapsus ab aere turbo.</l>
                <l xml:id="d003l467" n="466">Utque dies claro detersit nubila coelo</l>
                <l xml:id="d003l468" n="467">Detergitur clades hominum: laniata per omne</l>
                <l xml:id="d003l469" n="468">Membra forum, facies ustae, convulsaque labra</l>
                <l xml:id="d003l470" n="469">Dentibus exertis, laceraeque per ardua vestes</l>
                <l xml:id="d003l471" n="470">Culmina tectorum, mixto fuit unda cruore.</l>
                <l xml:id="d003l472" n="471">Quae superant cladi lugent communia matres</l>
                <l xml:id="d003l473" n="472">Funera Pellaeae, lamenta per omnia surgunt</l>
                <l xml:id="d003l474" n="473">Compita, in ingenti tota urbs ploratur acervo,</l>
                <l xml:id="d003l475" n="474">Plebis in occasu tantae per auras</l>
                <l xml:id="d003l476" n="475">Persephone volat, ac socios, daemonas omnes</l>
                <l xml:id="d003l477" n="476">Ad praedam ciet ex aris, adytisque Deorum.</l>
                <l xml:id="d003l478" n="477">Illi praecipites altis e turribus adsunt,</l>
                <l xml:id="d003l479" n="478">Corripiuntque vagas animas, stygiisque coercent</l>
                <l xml:id="d003l480" n="479">Funibus in fasces, et in intima tartara volvunt.</l>
                <l xml:id="d003l481" n="480">Persimiles aquilis, quotiens videre volucres</l>
                <l xml:id="d003l482" n="481">Dulcibus e stagnis tolli, tenuemque per auram</l>
                <l xml:id="d003l483" n="482">Nare catervatim, campisque inferre volatum,</l>
                <l xml:id="d003l484" n="483">Qua rigat effusis Mantoam gressibus urbem</l>
                <l xml:id="d003l485" n="484">Mintius, intexens iuncis et harundine ripas.</l>
                <l xml:id="d003l486" n="485">Saucia iamdudum caeco regina dolore,</l>
                <l xml:id="d003l487" n="486">Dissimulare nequit flagrantem pectore flammam,</l>
                <l xml:id="d003l488" n="487">Sicque virum alloquitur. "Quae te immanissime, quae te</l>
                <l xml:id="d003l489" n="488">Pestis agit? Manifesta vides miracula, necdum</l>
                <l xml:id="d003l490" n="489">Irritare Deum cessas, tibi me quoque Christus</l>
                <l xml:id="d003l491" n="490">Abstulit et vivo crines in flumine lavi.</l>
                <l xml:id="d003l492" n="491">Nec tua sum posthac, nec me reverentia Martis</l>
                <l xml:id="d003l493" n="492">Nec Iovis ulla tenet, tua sint haec numina, vincet</l>
                <l xml:id="d003l494" n="493">Christus, et occumbes cum religione Deorum.</l>
                <l xml:id="d003l495" n="494">Caesar ad haec frendens, contorquet lumina dens</l>
                <l xml:id="d003l496" n="495">Torva supercilio, et clamantis, nova funerea lictor</l>
                <l xml:id="d003l497" n="496">Poscimus, accipe et hanc, et amaro vulnere truncis</l>
                <l xml:id="d003l498" n="497">Uberibus caesa caput a cervice revulsum</l>
                <l xml:id="d003l499" n="498">Aequorea volucres habeant, piscabitur illud</l>
                <l xml:id="d003l500" n="499">Petrus, et inventum Christi suspendet ad aram."</l>
                <l xml:id="d003l501" n="500">Nec mora, dum totam magnis ululatibus urbem</l>
                <l xml:id="d003l502" n="501">Dira lues agitat, dum caedibus omnia complet</l>
                <l xml:id="d003l503" n="502">Persephone exultans et tanta strage superbit,</l>
                <l xml:id="d003l504" n="503">Vincta manus sparsis trahitur regina capillis.</l>
                <l xml:id="d003l505" n="504">Res indigna nimis, missoque ad colla capistro</l>
                <l xml:id="d003l506" n="505">Ducitur ad littus lachrymans, et crine ligatam</l>
                <l xml:id="d003l507" n="506">Arboris ad ramos patulisque quae umbrosa lacertis</l>
                <l xml:id="d003l508" n="507">Stabat arenosae frondens in margine ripae,</l>
                <l xml:id="d003l509" n="508">Afficiunt probis et multo verbere, tandem</l>
                <l xml:id="d003l510" n="509">Pectore convulso Pharias truncatur ad arces.</l>
                <l xml:id="d003l511" n="510">Exanimes artus nudant, rapiuntur inaures.</l>
                <l xml:id="d003l512" n="511">Implicitumque comis aurum gemmisque monile</l>
                <l xml:id="d003l513" n="512">Dives, et amisso saevit fera turba pudore.</l>
                <l xml:id="d003l514" n="513">Ceu plures cum nocte lupi invenere relictam</l>
                <l xml:id="d003l515" n="514">Desidia pastoris ovem, simul agmine facto</l>
                <l xml:id="d003l516" n="515">Communem invadunt praedam, atque in vulnera certant.</l>
                <l xml:id="d003l517" n="516">Dilaniant, caput hic, iecur ille, in clunibus alter</l>
                <l xml:id="d003l518" n="517">Pascitur, et fauces implent, rictumque cruentant.</l>
                <l xml:id="d003l519" n="518">Audiit horrendum facinus, veniensque repente</l>
                <l xml:id="d003l520" n="519">Porphyrius multo raptus cum milite corpus</l>
                <l xml:id="d003l521" n="520">Texit humo lachrymans, meritosque exoluit honores,</l>
                <l xml:id="d003l522" n="521">Infelix quantum sors et brevis hora sinebat.</l>
                <l xml:id="d003l523" n="522">"Iamque nova afferte dapes, discumbere tempus</l>
                <l xml:id="d003l524" n="523">Caesar ait, sat mane. Iovi superique litatum</l>
                <l xml:id="d003l525" n="524">Omnibus, et fuso placati sanguine manes.</l>
                <l xml:id="d003l526" n="525">Solvite tristitiam, curasque immergite Baccho,</l>
                <l xml:id="d003l527" n="526">Debetur nova nupta mihi, namque impia coniunx</l>
                <l xml:id="d003l528" n="527">Per nova Iudaeo nupsit divortia Christo.</l>
                <l xml:id="d003l529" n="528">Ferte cados, date Creteo da palmite vina.</l>
                <l xml:id="d003l530" n="529">Ponite Amynaeos latices, Chiumque liquorem</l>
                <l xml:id="d003l531" n="530">Et si quid Campana sui vindemia misit</l>
                <l xml:id="d003l532" n="531">Nectaris, omnigeno spument crateris Iaccho."</l>
                <l xml:id="d003l533" n="532">Discumbunt, celeres volitant, agilesque ministri,</l>
                <l xml:id="d003l534" n="533">Et mensas epulis onerant, Maxentius ira</l>
                <l xml:id="d003l535" n="534">Iamdudum exustus largo se ingurgitat haustu</l>
                <l xml:id="d003l536" n="535">Saepius, et pergit venas instare calentes.</l>
                <l xml:id="d003l537" n="536">Callidas Persephones gravibus convivia rixis</l>
                <l xml:id="d003l538" n="537">Immiscere volens sumptis praetervolat alis</l>
                <l xml:id="d003l539" n="538">Aequoream simulans volucrem, petit ardua nubes</l>
                <l xml:id="d003l540" n="539">Itaque reditque frequens, ducitque per aera gyrum,</l>
                <l xml:id="d003l541" n="540">Garrituque sonat pluvio. "Denuntiat - inquit -</l>
                <l xml:id="d003l542" n="541">Ichthybolus, ventos, tempestatemque futuram.</l>
                <l xml:id="d003l543" n="542">Iam pelago furor et nautis gravis ingruit imber?"</l>
                <l xml:id="d003l544" n="543">Caesar ut audivit pelagus, succurrit imago</l>
                <l xml:id="d003l545" n="544">Coniugis ad littus caesae, iubet ira ministros</l>
                <l xml:id="d003l546" n="545">Necropolimque trahi, et condit tellure cadaver.</l>
                <l xml:id="d003l547" n="546">Respondere ducem iamdudum funere ducto</l>
                <l xml:id="d003l548" n="547">Porphyrium veteri regum imposuisse sepulcro.</l>
                <l xml:id="d003l549" n="548">Ecce iterum lachrymas, iterum ciet ira furorem,</l>
                <l xml:id="d003l550" n="549">Laetaque subvertit praeceps convivia luctus.</l>
                <l xml:id="d003l551" n="550">Porphyrium Caesar tunc e regione sedentem</l>
                <l xml:id="d003l552" n="551">Pallidus, et stomachum vultu confessus opaco</l>
                <l xml:id="d003l553" n="552">Alloquitur. "Quid me invito violenter ademptum</l>
                <l xml:id="d003l554" n="553">Corpus humas? Quae relligio, quae cura meorum?"</l>
                <l xml:id="d003l555" n="554">Providus ardorem, mentis ratione gubernat,</l>
                <l xml:id="d003l556" n="555">Et placidis, mulcet bacchantem vocibus iram</l>
                <l xml:id="d003l557" n="556">Porphyrius. "Nobis Caesar fore dedecus - inquit -</l>
                <l xml:id="d003l558" n="557">Immortale ratus, si pervenisse ad aures</l>
                <l xml:id="d003l559" n="558">Urbis id infandum facinus, quod percitus ira</l>
                <l xml:id="d003l560" n="559">Incomposque tui mandas, celanda putavi</l>
                <l xml:id="d003l561" n="560">Corpora defunctae, et sceleris monumenta nephandi."</l>
                <l xml:id="d003l562" n="561">Sed furor, impatiens fraeni, mitescere, nulla</l>
                <l xml:id="d003l563" n="562">Voce potest, similisque Padi torrentibus undis</l>
                <l xml:id="d003l564" n="563">Activo cum sole nives saxosa Gebennae</l>
                <l xml:id="d003l565" n="564">Praecipitant iuga, si cursus occludere tentas</l>
                <l xml:id="d003l566" n="565">Obice, contortis crescunt spumantia terga</l>
                <l xml:id="d003l567" n="566">Vorticibus, semperque magis violenta superbit</l>
                <l xml:id="d003l568" n="567">Congeries, tumidaque premit retinacula mole.</l>
                <l xml:id="d003l569" n="568">Donec iter gurges agat indignatus apertum.</l>
                <l xml:id="d003l570" n="569">"Quid scelus excusas, hominum turpissime - Caesar</l>
                <l xml:id="d003l571" n="570">Inquit - et ignava regem gravitate lacessit?"</l>
                <l xml:id="d003l572" n="571">Omnia Thersitae similis, quid gutture latras</l>
                <l xml:id="d003l573" n="572">Sardanapaliaco, Pallenti ex canduit ore</l>
                <l xml:id="d003l574" n="573">Dux animo, dextraque potens, claraeque superbus</l>
                <l xml:id="d003l575" n="574">Militiae titulis, voluitque invadere pectus</l>
                <l xml:id="d003l576" n="575">Caesaris, et capulum dextra complexus eburnum</l>
                <l xml:id="d003l577" n="576">Destitit, ardentem virus compescuit iram,</l>
                <l xml:id="d003l578" n="577">Atque ita suspirans. "Quid fida quorum</l>
                <l xml:id="d003l579" n="578">Pecora Maxenti verbis premis acribus? Et quid</l>
                <l xml:id="d003l580" n="579">Laeta procelloso turbas convivia vultu?</l>
                <l xml:id="d003l581" n="580">Si tibi causa minus placuit recitata, fatebor</l>
                <l xml:id="d003l582" n="581">Altera causa subest potior. Sepelire iacentem</l>
                <l xml:id="d003l583" n="582">Relligio Christi dominam me iussit, et ipsos</l>
                <l xml:id="d003l584" n="583">Rhetoras ante dedi tumultu. Nam flumine vivo</l>
                <l xml:id="d003l585" n="584">Me quoque (si nescis) lavit regnator Olimpi</l>
                <l xml:id="d003l586" n="585">Christus, et abiecto verum Iove numen adoro."</l>
                <l xml:id="d003l587" n="586">Saucius incomposque animi Maxentius. "Ergo</l>
                <l xml:id="d003l588" n="587">Tu quoque carminibus magicis subverteris? - Inquit -.</l>
                <l xml:id="d003l589" n="588">"Tu magicas artes tu caedem incendiaque audes</l>
                <l xml:id="d003l590" n="589">Dux - ait - infelix sequere, et scelus omne revolve.</l>
                <l xml:id="d003l591" n="590">Ingluviem nutri, duro rape viscera ferro.</l>
                <l xml:id="d003l592" n="591">Sanguine tinge manus, inopia membra trucida</l>
                <l xml:id="d003l593" n="592">Numina, Maxenti, iustissima, numina tantum</l>
                <l xml:id="d003l594" n="593">Sunt visura nefas, meritas dabis impie poenas.</l>
                <l xml:id="d003l595" n="594">Expectant te Tybris aquae, calor iste sub undis</l>
                <l xml:id="d003l596" n="595">Occidet, et tanquam Phaeton temerarius axe</l>
                <l xml:id="d003l597" n="596">Pulsus ab excelso vastum rapieris in aequor,</l>
                <l xml:id="d003l598" n="597">Forsan et invenies extinctae coniugis ora.</l>
                <l xml:id="d003l599" n="598">Interea pinguem nutri delphinibus escam.</l>
                <l xml:id="d003l600" n="599">Ira (scio) tua me morti iam destinat, ultro</l>
                <l xml:id="d003l601" n="600">Ibimus, et strictos caput extendemus ad enses</l>
                <l xml:id="d003l602" n="601">Intrepidi, nobis nihil est aliud post funerea longe</l>
                <l xml:id="d003l603" n="602">Christigenis, quibus est aliud post funera longe</l>
                <l xml:id="d003l604" n="603">Nobilius vitae genus immortalis Olympo.</l>
                <l xml:id="d003l605" n="604">Oppetere est iterum nasci, tormenta subire</l>
                <l xml:id="d003l606" n="605">Pro virtute pium, triplex contingit origo</l>
                <l xml:id="d003l607" n="606">Christigenis, vulgata prior qua nascimur omnes</l>
                <l xml:id="d003l608" n="607">Semine concepti patrio cum septima foetum</l>
                <l xml:id="d003l609" n="608">Luna peragrato vel nona peregerit orbe.</l>
                <l xml:id="d003l610" n="609">Altera sic natos terris per mystica transfert</l>
                <l xml:id="d003l611" n="610">Flumina, et ablutos genetrix ecclesia lacte</l>
                <l xml:id="d003l612" n="611">Nutrit ad ambrosiae semper viventis odorem.</l>
                <l xml:id="d003l613" n="612">Tertia cum suprema dies mortale resolvit</l>
                <l xml:id="d003l614" n="613">Corpus, et in cineres opus hoc natura caducum</l>
                <l xml:id="d003l615" n="614">Traxit, ad aethereos orbes Empyrea regna</l>
                <l xml:id="d003l616" n="615">Mittit, ubi et reduces animos complectitur ulnis</l>
                <l xml:id="d003l617" n="616">Dulcibus, et nitida coeli pater accipit aula.</l>
                <l xml:id="d003l618" n="617">Ista fides lorica mihi est adamantina, nullis</l>
                <l xml:id="d003l619" n="618">Pervia fortunae iaculis." Dum talibus orat</l>
                <l xml:id="d003l620" n="619">Porphyrius, tumido bilem sub pectore Caesar</l>
                <l xml:id="d003l621" n="620">Rodit, et impatiens vultus obscurat Erinnys.</l>
                <l xml:id="d003l622" n="621">Et circumpositis stimulat praecordia flammis.</l>
                <l xml:id="d003l623" n="622">"Dux animum firmante Deo nil territus, atra</l>
                <l xml:id="d003l624" n="623">Fronte quid atroci dudum concepta venena</l>
                <l xml:id="d003l625" n="624">Corde premis? -Dixit - ne pars innoxia vitae</l>
                <l xml:id="d003l626" n="625">Ulla tuae dignum venia te reddere possit,</l>
                <l xml:id="d003l627" n="626">Incipe, rumpe moras, aperi crudelia tandem</l>
                <l xml:id="d003l628" n="627">Ora, satellitibus diris mea funerea manda.</l>
                <l xml:id="d003l629" n="628">Membra iube lanianda feris in littore spargi,</l>
                <l xml:id="d003l630" n="629">Defuncti careamus humo, careamus arena,</l>
                <l xml:id="d003l631" n="630">Corpora iactentur monstris lacerando marinis.</l>
                <l xml:id="d003l632" n="631">Discite crudeli proceres servire tiranno."</l>
                <l xml:id="d003l633" n="632">Rege sub ingrato sub iniqui principis umbra</l>
                <l xml:id="d003l634" n="633">Servitis emitur mors obscurissima longis.</l>
                <l xml:id="d003l635" n="634">Rumpitur inflatum pectus, mentisque superbae,</l>
                <l xml:id="d003l636" n="635">Nec frenare potest nec dissimulare furorem,</l>
                <l xml:id="d003l637" n="636">Caesar, in extremis ardet iam faucibus ira</l>
                <l xml:id="d003l638" n="637">Non aliter quam cum sicco sub fomite dormit</l>
                <l xml:id="d003l639" n="638">Ignis et afflatu crebro excandescit et aura</l>
                <l xml:id="d003l640" n="639">Exilit, et tremulae rutilant per nubila flammae.</l>
                <l xml:id="d003l641" n="640">"Ferte citi procul hinc hominem, date vincula". Clamat.</l>
                <l xml:id="d003l642" n="641">Cumque suo totam domino iugulare cohortem,</l>
                <l xml:id="d003l643" n="642">Quae ducis infecti trait contagia, finem</l>
                <l xml:id="d003l644" n="643">Sacrilegis dabit dies. "Per numina iuro,</l>
                <l xml:id="d003l645" n="644">Per Iovis aeternum imperium fulmenque, trisulcum,</l>
                <l xml:id="d003l646" n="645">Ibitis ad lethen, stygiasque videbit undas."</l>
                <l xml:id="d003l647" n="646">Dux et tota cohors missis ad colla catenis,</l>
                <l xml:id="d003l648" n="647">(O funesta dies, o lamentabile tempus,</l>
                <l xml:id="d003l649" n="648">O furor, o rabies, o detestabile virus,</l>
                <l xml:id="d003l650" n="649">O dolor, o regum impietas, o morta virus)</l>
                <l xml:id="d003l651" n="650">Ducitur, et longa properant ad funerea pompa.</l>
                <l xml:id="d003l652" n="651">Ventum erat ad littus, cum dux fortissimus aegros</l>
                <l xml:id="d003l653" n="652">Alloquitur comites, turbataque pecora firmat.</l>
                <l xml:id="d003l654" n="653">"O socii, mecum terrae pelagique labores</l>
                <l xml:id="d003l655" n="654">Experti toties, longaeque pericula passi</l>
                <l xml:id="d003l656" n="655">Militiae, quid vos terret praesentia mortis?</l>
                <l xml:id="d003l657" n="656">Quae celeri cursu Zephyrum, volucremque sagittam</l>
                <l xml:id="d003l658" n="657">Vincit? Ubi fortes animi generosaque virtus?</l>
                <l xml:id="d003l659" n="658">Cordaque ad horrendos nunquam perterrita casus?</l>
                <l xml:id="d003l660" n="659">Ponite tristitiam, rectos attollite vultus.</l>
                <l xml:id="d003l661" n="660">Cernite perpetuo fulgentem lumine mundum,</l>
                <l xml:id="d003l662" n="661">Aethereasque domos, animis ea patria nostris.</l>
                <l xml:id="d003l663" n="662">Ecquid foeminea pavidae formidine frontes</l>
                <l xml:id="d003l664" n="663">Despiciunt terras? Hodie veniemus in astra."</l>
                <l xml:id="d003l665" n="664">Sic ait: et Christo sacrum Paeana canentes,</l>
                <l xml:id="d003l666" n="665">Accipiunt altos pronis cervicibus enses.</l>
                <l xml:id="d003l667" n="666">"O mors dura, virum vita praestantior olim</l>
                <l xml:id="d003l668" n="667">Noxia cum rapidae purgarint saecula flammae</l>
                <l xml:id="d003l669" n="668">Membra, memor vestri Deus, immortalia reddet,</l>
                <l xml:id="d003l670" n="669">Interea gaudete bonis coelstibus, inter</l>
                <l xml:id="d003l671" n="670">Spiritum coetus alacres, et sancta precati</l>
                <l xml:id="d003l672" n="671">Numina, terrigenis Christi implorate favorem."</l>
                <l xml:id="d003l673" n="672">Pectora trunca iacent, fusoque rubescit arena</l>
                <l xml:id="d003l674" n="673">Sanguine, mactata est duplex Hecatumba Tonanti.</l>
                <l xml:id="d003l675" n="674">Cum duce bis centum comites in littore caesos</l>
                <l xml:id="d003l676" n="675">Christigenae effossis, moesti imposuere, sepulcris:</l>
                <l xml:id="d003l677" n="676">Et iam prona dies nocti cedebat et umbris,</l>
                <l xml:id="d003l678" n="677">Occiduo radians excelsam lumine Calpen.</l>
                <l xml:id="d003l679" n="678">Cum furiis Caesar longis iam fessus et ira</l>
                <l xml:id="d003l680" n="679">Sic secum. "Quae tanta istis constantia? Quondam</l>
                <l xml:id="d003l681" n="680">Robur inest animis tantum? Quae pecora virtus</l>
                <l xml:id="d003l682" n="681">Inconcussa regit? Quae spes? Quae praemia tanti?</l>
                <l xml:id="d003l683" n="682">Morte quid expectant obita? Neque credere dignum est</l>
                <l xml:id="d003l684" n="683">Sanctius his numen quorum respublica pauper,</l>
                <l xml:id="d003l685" n="684">Quam nostris qui regna tenent telluris et undae.</l>
                <l xml:id="d003l686" n="685">Illam ego numinibus gentem melioribus uti</l>
                <l xml:id="d003l687" n="686">Crediderim, cuius terrena potentia maior.</l>
                <l xml:id="d003l688" n="687">Nam si regna Dei arbitrio terrena gubernant</l>
                <l xml:id="d003l689" n="688">Distribuuntque suo dant maiora putandi</l>
                <l xml:id="d003l690" n="689">Maiores, Libyam Iuno, regna Attica Pallas,</l>
                <l xml:id="d003l691" n="690">Iliacam Phoebus, Tarpeiam Iuppiter arcem</l>
                <l xml:id="d003l692" n="691">Constituit, regnum regno, ceu numine numen,</l>
                <l xml:id="d003l693" n="692">Maius erat, sed Christigenis nec regna nec urbes.</l>
                <l xml:id="d003l694" n="693">At fuerit satius tantos sedare tumultus</l>
                <l xml:id="d003l695" n="694">Unius, interitu, vel si mutabitur, eius</l>
                <l xml:id="d003l696" n="695">Connubio, tantumque decus servare iugali</l>
                <l xml:id="d003l697" n="696">Foedere, et has tandem curas extinguere taedis.</l>
                <l xml:id="d003l698" n="697">Saturni iam bruma dies et laeta reducit</l>
                <l xml:id="d003l699" n="698">Tempora, quae nobis patrio celeberrima ritu</l>
                <l xml:id="d003l700" n="699">Iucundos hyberna sales et xenia poscunt,</l>
                <l xml:id="d003l701" n="700">Ocia nocturnae poscunt convivia mensae.</l>
                <l xml:id="d003l702" n="701">Expediam, tristis ne se inter gaudia luctus</l>
                <l xml:id="d003l703" n="702">Ingerat, interea placidas mihi Iuppiter undas</l>
                <l xml:id="d003l704" n="703">Aequoris, et cursus dabit ad mea regna secundos."</l>
                <l xml:id="d003l705" n="704">His dictis placet, accito lictore, puellam</l>
                <l xml:id="d003l706" n="705">Duci iterum e tenebris, iterum tentare loquendo,</l>
                <l xml:id="d003l707" n="706">Virgineumque novis pedicis captare pudorem.</l>
                <l xml:id="d003l708" n="707">Quam simul ac vidit sic est aggressus. Amyclas</l>
                <l xml:id="d003l709" n="708">Troius assultu subito expugnavit adulter.</l>
                <l xml:id="d003l710" n="709">"At tua terdenis nondum est mollita diebus</l>
                <l xml:id="d003l711" n="710">Duricies. Ponti glacies Hircanaque tandem</l>
                <l xml:id="d003l712" n="711">Frigora et arcto vincuntur sole pruinae.</l>
                <l xml:id="d003l713" n="712">Tu Getico sopita gelu, vel Gorgone visa</l>
                <l xml:id="d003l714" n="713">In silicem durata, nequis mansuescere, quercus</l>
                <l xml:id="d003l715" n="714">Orpheus, Amphion lapides, delphinas Arion</l>
                <l xml:id="d003l716" n="715">Movit, et Orphaeos senserunt tartara cantus.</l>
                <l xml:id="d003l717" n="716">Tu nive frigidior, tibi ferrea corda, sepulti</l>
                <l xml:id="d003l718" n="717">Usque adeo tibi sensus hebetataque mentis</l>
                <l xml:id="d003l719" n="718">Lumina, ut albenti videare simillima saxo</l>
                <l xml:id="d003l720" n="719">Coniugis Assyriae, verso quae in marmora vultu</l>
                <l xml:id="d003l721" n="720">Fluxit et ardentem spectat fugitiva Gomorram.</l>
                <l xml:id="d003l722" n="721">Heu et ardentem contra genium moremque iuventae</l>
                <l xml:id="d003l723" n="722">Molliciemque tui sexus, generisque superbi,</l>
                <l xml:id="d003l724" n="723">Stemma, supercilio spernis regalia torvo</l>
                <l xml:id="d003l725" n="724">Imperia, ah demens, tu blandimenta, minasque</l>
                <l xml:id="d003l726" n="725">Despicis, et surda perstas immobilis aure.</l>
                <l xml:id="d003l727" n="726">Tu populo spolias urbem, tu coniuge regem</l>
                <l xml:id="d003l728" n="727">Militibusque ducem, duce Cyrenensia regna.</l>
                <l xml:id="d003l729" n="728">Et miseremur adhuc, et te servare parati</l>
                <l xml:id="d003l730" n="729">Mitibus alloquimur verbis. Genus aspice quantum</l>
                <l xml:id="d003l731" n="730">Romanum pietate valet, mitescere parumper.</l>
                <l xml:id="d003l732" n="731">Si servire pudet, mecum regnabis, habeto</l>
                <l xml:id="d003l733" n="732">Coniugis extinctae thalamos. Romana videbis</l>
                <l xml:id="d003l734" n="733">Moenia, et incedes Latiam regina per urbem,</l>
                <l xml:id="d003l735" n="734">Quod tua gentilis quondam Cleopatra tumultu</l>
                <l xml:id="d003l736" n="735">Ambiit Actiaco, tu Caesare digna marito,</l>
                <l xml:id="d003l737" n="736">Accipe, largimur sine bello et sanguine regnum."</l>
                <l xml:id="d003l738" n="737">Sic ait, et caeco languet Maxentius igna.</l>
                <l xml:id="d003l739" n="738">Illa, velut dorsum mediis in fluctibus ingens</l>
                <l xml:id="d003l740" n="739">Vapulat assiduis et nunquam vincitur undis.</l>
                <l xml:id="d003l741" n="740">"Desine plura, nefas iterum me nubere - dixit -</l>
                <l xml:id="d003l742" n="741">Nupsimus, inserto nuptam manus indicat auro.</l>
                <l xml:id="d003l743" n="742">Et mihi nunc alacres nitidis convivia mensis</l>
                <l xml:id="d003l744" n="743">Viro socerque parant, hodie subitura mariti</l>
                <l xml:id="d003l745" n="744">Limen, et e tenebris claros aditura penates.</l>
                <l xml:id="d003l746" n="745">Nec sum dura, fidem servo. Tu sanguine gaudes</l>
                <l xml:id="d003l747" n="746">Non ego, tu tanti sceleris durissimus auctor</l>
                <l xml:id="d003l748" n="747">Haec ubi dicta, videns atrox immota tyrannus</l>
                <l xml:id="d003l749" n="748">Pectora, nec precibus flecti, nec verbere frangi,</l>
                <l xml:id="d003l750" n="749">Spe Veneris posita iubet a lictore necandam</l>
                <l xml:id="d003l751" n="750">Necropolim duci." Pullo velata cucullo</l>
                <l xml:id="d003l752" n="751">Atque capistratis manibus de carceris antro,</l>
                <l xml:id="d003l753" n="752">Truditur ambigua faciente crepuscula nocte.</l>
                <l xml:id="d003l754" n="753">Aemonius Chiron media iam parte sub umbras</l>
                <l xml:id="d003l755" n="754">Iuverat, et Ledae funestam pignora noctem</l>
                <l xml:id="d003l756" n="755">Aere volvebant piceo, niger Hesperus ore</l>
                <l xml:id="d003l757" n="756">Pallidulo tristi per coelum ascendere vultu</l>
                <l xml:id="d003l758" n="757">Visus, ab aspectu sceleris nova luna nephandi</l>
                <l xml:id="d003l759" n="758">Cornua subtraxit, nubes teterrima clausit</l>
                <l xml:id="d003l760" n="759">Aethereos ignes et conscia sydera morti.</l>
                <l xml:id="d003l761" n="760">Auditae Halcyones gravibus lamenta querelis</l>
                <l xml:id="d003l762" n="761">Spargere per littus, moestosque ad funera cantus,</l>
                <l xml:id="d003l763" n="762">Edere, et aequoreae volucres dare flebile carmen.</l>
                <l xml:id="d003l764" n="763">Est locus ad Boream pelagi porrectus ad undas,</l>
                <l xml:id="d003l765" n="764">Densa ubi silvestrem faciunt spineta recessum.</l>
                <l xml:id="d003l766" n="765">Areaque in medio, crebris ibi terra sepulcris</l>
                <l xml:id="d003l767" n="766">Surgit, et in tumulos fossae cumulantur arenae,</l>
                <l xml:id="d003l768" n="767">Sacra cadaveribus tellus, Polyandrion Hellas</l>
                <l xml:id="d003l769" n="768">Voce vocat patria, nudis passim ossibus albet,</l>
                <l xml:id="d003l770" n="769">Urticis umbrosus ager, gravibusque cicutis</l>
                <l xml:id="d003l771" n="770">Et nigris ebuli baccis et olente Sabuco.</l>
                <l xml:id="d003l772" n="771">Campus iners et sepivagis domus apta colubris.</l>
                <l xml:id="d003l773" n="772">Hos ingressa locos durus dum brachia lictor</l>
                <l xml:id="d003l774" n="773">Expedit invertens manicas, dumque explicat ensem</l>
                <l xml:id="d003l775" n="774">Sanguineum, virgo coelum suspexit et ignes</l>
                <l xml:id="d003l776" n="775">Aethereos, talique Deum sermone precata est.</l>
                <l xml:id="d003l777" n="776">"O pater, exiguas tanto pro munere grates</l>
                <l xml:id="d003l778" n="777">Solvimus, ingentes autem debere fatemur.</l>
                <l xml:id="d003l779" n="778">Tu gravibus pressam tenebris in clara vocasti</l>
                <l xml:id="d003l780" n="779">Lumina, tu manes, tu das superare tyrannum,</l>
                <l xml:id="d003l781" n="780">Et modo tam vario functam discrimine, tandem</l>
                <l xml:id="d003l782" n="781">Ad palmam regnumque vocas. Da numine dextro</l>
                <l xml:id="d003l783" n="782">Egressus animo faciles, reditusque secundos,</l>
                <l xml:id="d003l784" n="783">In patriamque coelique domos hanc accipe mentem,</l>
                <l xml:id="d003l785" n="784">Et prolem ne sperne tuam de fauce revulsam</l>
                <l xml:id="d003l786" n="785">Ditis, et oranti famulae tua limina pande.</l>
                <l xml:id="d003l787" n="786">Et si quando memor quisquam certaminis huius</l>
                <l xml:id="d003l788" n="787">Implorabit opem, pater exorabilis esto."</l>
                <l xml:id="d003l789" n="788">Finierat, subito cum vox audito per auras,</l>
                <l xml:id="d003l790" n="789">Annuimus, secura veni. Tum poplite flexo</l>
                <l xml:id="d003l791" n="790">Et crucis explicita per pectus imagine, lictor</l>
                <l xml:id="d003l792" n="791">Verberat orantem gladio. Pro caede cruenta</l>
                <l xml:id="d003l793" n="792">Lac niveum fluxit, tellus incanduit albo</l>
                <l xml:id="d003l794" n="793">Sanguine, lingua Deum nervis delusa recisis</l>
                <l xml:id="d003l795" n="794">Personat, et moriens verba imperfecta relinquit.</l>
                <l xml:id="d003l796" n="795">Caesa solo iactet atque in coelum vita recessit.</l>
                <l xml:id="d003l797" n="796">Affuit extemplo superum de sedibus agmen</l>
                <l xml:id="d003l798" n="797">Spirituum duplex, unum quod corpore nudam</l>
                <l xml:id="d003l799" n="798">Suscipiat mentem, dulcique ad sydera cantu</l>
                <l xml:id="d003l800" n="799">Transferat, exanimes aliud tolleret artus .</l>
                <l xml:id="d003l801" n="800">Insolita nova luce dies in nocte refulsit,</l>
                <l xml:id="d003l802" n="801">Atque repentinum subito cum lumine fulgur</l>
                <l xml:id="d003l803" n="802">Emicuit, ceu frangit cava nubila fulmen</l>
                <l xml:id="d003l804" n="803">Cum gravis ardentem succendit Iulius aestum.</l>
                <l xml:id="d003l805" n="804">Evolat attonitus lictor, trepidique ministri</l>
                <l xml:id="d003l806" n="805">Corripuere fugam, toto symphonica coelo</l>
                <l xml:id="d003l807" n="806">Spargitur, et mixta vocum dulcedine carmen</l>
                <l xml:id="d003l808" n="807">Astra petit, sensimque abiens discedit ab aure.</l>
                <l xml:id="d003l809" n="808">Visaque per coeli tractus ascendere nubes</l>
                <l xml:id="d003l810" n="809">Lucida, persimilis soli, lucentior astro</l>
                <l xml:id="d003l811" n="810">Luciferi, et claro rutilantem lumine caudam</l>
                <l xml:id="d003l812" n="811">Ducere, et ignifero ferri ultra sydera cursu.</l>
                <l xml:id="d003l813" n="812">Et caput insertare polo. Patuere Tonantis</l>
                <l xml:id="d003l814" n="813">Atria, curvatus laeto Pater obvia vultu</l>
                <l xml:id="d003l815" n="814">Brachia diffundens reduci dedit oscula natae.</l>
                <l xml:id="d003l816" n="815">Et triplici claram radiavit sydere frontem.</l>
                <l xml:id="d003l817" n="816">Altera spirituum legio collegit ab hortis</l>
                <l xml:id="d003l818" n="817">Balsama Iudaeis, aloes, myrrhaeque liquorem,</l>
                <l xml:id="d003l819" n="818">Ablutosque vadis artus et odoribus unctos,</l>
                <l xml:id="d003l820" n="819">Aereum per iter rubri trans aequora ponti,</l>
                <l xml:id="d003l821" n="820">In montes Arabum summaeque cacumina Sinae</l>
                <l xml:id="d003l822" n="821">Transtulit, et corpus Pario clausere sepulcro,</l>
                <l xml:id="d003l823" n="822">Quod superum fecere manus. Opobalsama sempre</l>
                <l xml:id="d003l824" n="823">Marmor odoratum sudat, quibus aegra iuvantur</l>
                <l xml:id="d003l825" n="824">Corpora, difficiles isto cromate morbos</l>
                <l xml:id="d003l826" n="825">Indigenae pellunt, sacros Alabastra liquores</l>
                <l xml:id="d003l827" n="826">Atque salutares lachrymas, oleique fluentis</l>
                <l xml:id="d003l828" n="827">Accipiunt guttas. Membris honor iste sepultis.</l>
            </div1>
        </body>
    </text>
</TEI>
