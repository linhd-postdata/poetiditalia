<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SPAGNOLI-epig">
                    <title>epigrammata iuvenilia</title>
                    <title type="short">epigrammata iuvenilia</title>
                    <abbr>epigr.</abbr>
                    <bibl>R. Girardello, 1974</bibl>
                </title>
                <author xml:id="SPAGNOLI" n="190.000">
                    <name>Mantovano, Battista</name>
                    <date>Mantova, 1447 - 1516</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Battista Spagnoli detto il Mantovano</persName>
                    <abbr>MANTOV.</abbr>
                </author>
                <respStmt>
                    <resp>Reference basis text</resp>
                    <name>R. Girardello, 1974</name>
                </respStmt>
            </titleStmt>
            <extent>
                <measure unit="words" quantity="4291">4291</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>R. Girardello, 1974</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Daniela  Marrone</bibl>
                </head>
                <div2 xml:id="001c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. Iohannis Baptistae Mantuani | ad libellum epistola seu elegia | qua eius admonitio feliciter incipit</p>
                    <l xml:id="d001l2" n="1">Care liber, tandem brevibus contente tabellis,</l>
                    <l xml:id="d001l3" n="2">Vade charoneas nunc habitare domos.</l>
                    <l xml:id="d001l4" n="3">Unde tamen venias quis sitque muneris auctor</l>
                    <l xml:id="d001l5" n="4">Scire - quod haud dubito - si studiosus erit,</l>
                    <l xml:id="d001l6" n="5">Nec mora sit, dicas: "Illa tibi mittor ab urbe</l>
                    <l xml:id="d001l7" n="6">Quae manet Euganea, quae stetit ante loco</l>
                    <l xml:id="d001l8" n="7">Et quam Medoacus placidis circumfluit undis,</l>
                    <l xml:id="d001l9" n="8">Ostia cui nomen tale dedere sua</l>
                    <l xml:id="d001l10" n="9">Adriaci, seu quam posuit prope litora ponti</l>
                    <l xml:id="d001l11" n="10">Antenor, captam cum fugeret patriam.</l>
                    <l xml:id="d001l12" n="11">Hispanus ille tuus extat - qui muneris auctor,</l>
                    <l xml:id="d001l13" n="12">Qui bibit in gremio prima elementa tuo,</l>
                    <l xml:id="d001l14" n="13">Qui tibi se vitam semper dedisse fatetur -</l>
                    <l xml:id="d001l15" n="14">Quia tibi Musas seque suasque dicat.</l>
                    <l xml:id="d001l16" n="15">Quidque sui credit, si nunc potes immemor esse,</l>
                    <l xml:id="d001l17" n="16">Cervarium superas oblivione lupum".</l>
                    <l xml:id="d001l18" n="17">Carmina niliaca cur sint inscripta papiro</l>
                    <l xml:id="d001l19" n="18">Quaerenti, dic: "Hoc pauperis extat opus.</l>
                    <l xml:id="d001l20" n="19">Et nimio cultum fulvo videtur et auro,</l>
                    <l xml:id="d001l21" n="20">Felices libros qualiter ire decet;</l>
                    <l xml:id="d001l22" n="21">Illius at quoniam regina pecunia sedes</l>
                    <l xml:id="d001l23" n="22">Effugit, in illum defluit omne malum:</l>
                    <l xml:id="d001l24" n="23">Incultaque fronte decet ire libellos,</l>
                    <l xml:id="d001l25" n="24">Atque omnes habitus, quos gerit ille, gerant.</l>
                    <l xml:id="d001l26" n="25">Isto laeta, tamen, versu non pauca videbis</l>
                    <l xml:id="d001l27" n="26">Carmina et assiduis paene referta iocis.</l>
                    <l xml:id="d001l28" n="27">Quae, tristes animi curas cum pellere vellet,</l>
                    <l xml:id="d001l29" n="28">Edidit, ingenio non tamen apta suo".</l>
                    <l xml:id="d001l30" n="29">Et si scire volet quid agam, dilecte libelle,</l>
                    <l xml:id="d001l31" n="30">Sive quibus quaeret insideam studiis,</l>
                    <l xml:id="d001l32" n="31">Linquere consilio me, dic, Helicona paterno</l>
                    <l xml:id="d001l33" n="32">Invitum et Musis vertere terga novem.</l>
                    <l xml:id="d001l34" n="33">Dicque: "Pro versu nodosa sophismata solvo,</l>
                    <l xml:id="d001l35" n="34">Pro Musis melior philosophia subit".</l>
                    <l xml:id="d001l36" n="35">Si vero te aliquis mordaci carperet ore,</l>
                    <l xml:id="d001l37" n="36">Quando hic incompte plurima dicta leget,</l>
                    <l xml:id="d001l38" n="37">Dicito: "Cum dominus teneris me emisit in annis,</l>
                    <l xml:id="d001l39" n="38">Illius haerebat prima lanugo genis.</l>
                    <l xml:id="d001l40" n="39">Ille tamen carus tunc versabatur in antris,</l>
                    <l xml:id="d001l41" n="40">Atque puer Musis tuncque gratus erat;</l>
                    <l xml:id="d001l42" n="41">Pocula Castalio saepe illi plena liquore</l>
                    <l xml:id="d001l43" n="42">Tunc etiam puero Calliopea dabat.</l>
                    <l xml:id="d001l44" n="43">Non tamen Aonios se interserit ille poetas;</l>
                    <l xml:id="d001l45" n="44">Forsitan hoc idem nomen habere cupit.</l>
                    <l xml:id="d001l46" n="45">Ast opus vobis supplex offertque dicatque,</l>
                    <l xml:id="d001l47" n="46">Radices unde principiumque trahit.</l>
                    <l xml:id="d001l48" n="47">Hoc tibi pollicitum dixit se saepius esse,</l>
                    <l xml:id="d001l49" n="48">Pollicitus mittit saepius istud opus.</l>
                    <l xml:id="d001l50" n="49">Nunc iubet accipias mittit qua fronte libellum</l>
                    <l xml:id="d001l51" n="50">Baptista hunc; dicas: 'vos faciatis idem'.</l>
                    <l xml:id="d001l52" n="51">Ille recedenti dedit haec mihi iussa libello</l>
                    <l xml:id="d001l53" n="52">Quae canerem. Iussit dicere fine: 'vale'".</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l54" n="tit.">2. eiusdem ad Iacobum Cortarolum | Patavinum epistola</p>
                    <l xml:id="d001l55" n="1">Quas tibi pollicitus sum, Cortarole, tabellas</l>
                    <l xml:id="d001l56" n="2">Accipe, nec tristi, te precor, ore lege.</l>
                    <l xml:id="d001l57" n="3">Non cultos iuvat hoc mores nec seria versu,</l>
                    <l xml:id="d001l58" n="4">Sed potius faciles inseruisse iocos.</l>
                    <l xml:id="d001l59" n="5">Namque sumus iuvenes, iuvenilia dicere fas est,</l>
                    <l xml:id="d001l60" n="6">Scilicet et dulces composuisse sales.</l>
                    <l xml:id="d001l61" n="7">Cum vero gravior venietque severior aetas,</l>
                    <l xml:id="d001l62" n="8">Sermoni nostro plus gravitatis erit.</l>
                    <l xml:id="d001l63" n="9">Ipsa senecta licet iuveniles increpet annos,</l>
                    <l xml:id="d001l64" n="10">Quae nunc facimus fecit et illa tamen.</l>
                    <l xml:id="d001l65" n="11">Sed etiam prima fortes aetate iuvenci</l>
                    <l xml:id="d001l66" n="12">Inter se certant cornibus oppositis,</l>
                    <l xml:id="d001l67" n="13">Et pingues validis praescindunt viribus agros,</l>
                    <l xml:id="d001l68" n="14">Perdulcem semper in Veneremque ruunt.</l>
                    <l xml:id="d001l69" n="15">Emeritae postquam huius venit hora senecta,</l>
                    <l xml:id="d001l70" n="16">Defluit e frigido pristina corde Venus.</l>
                    <l xml:id="d001l71" n="17">Primariosque docent tellurem scindere tauros</l>
                    <l xml:id="d001l72" n="18">Et dare sub pando colla torosa iugo.</l>
                    <l xml:id="d001l73" n="19">Cortarole, suos mores fert quaelibet aetas:</l>
                    <l xml:id="d001l74" n="20">Sic vult qui summa Iuppiter arce tonat.</l>
                    <l xml:id="d001l75" n="21">Ipse puer faciles gaudet componere nugas</l>
                    <l xml:id="d001l76" n="22">Atque studet rixas fingere saepe leves.</l>
                    <l xml:id="d001l77" n="23">Quisque suae iuvenis fastidia longa puellae</l>
                    <l xml:id="d001l78" n="24">Conqueritur, verba semper amoris habet.</l>
                    <l xml:id="d001l79" n="25">Deinde graves quarta mores cum aetate sequuntur,</l>
                    <l xml:id="d001l80" n="26">Quae semper labore dedito quaerit opes.</l>
                    <l xml:id="d001l81" n="27">Tempore post modico subrepit cana senectus,</l>
                    <l xml:id="d001l82" n="28">Quae iuvenum curas increpat esse leves.</l>
                    <l xml:id="d001l83" n="29">Esset turpe seni verbis iuvenilibus uti;</l>
                    <l xml:id="d001l84" n="30">Turpe etiam nobis sermo senilis erit.</l>
                    <l xml:id="d001l85" n="31">Cur tamen in Venerem non sit procliva senectus</l>
                    <l xml:id="d001l86" n="32">Si peteres, satis haec sit tibi causa brevis.</l>
                    <l xml:id="d001l87" n="33">Hi totiens teneras olim futuere puellas,</l>
                    <l xml:id="d001l88" n="34">Ut sua paulatim perderet ossa calor;</l>
                    <l xml:id="d001l89" n="35">Et modo quod toto sulcatur corpore rugis,</l>
                    <l xml:id="d001l90" n="36">Illa prius fuerat sanguine plena cutis.</l>
                    <l xml:id="d001l91" n="37">Si vero sanguis quo fugerit ille requiris,</l>
                    <l xml:id="d001l92" n="38">Accipe quae lepido carmine vera cantem:</l>
                    <l xml:id="d001l93" n="39">In cunno cupidis illum emisere puellis,</l>
                    <l xml:id="d001l94" n="40">Cum tensus rubra fronte Priapus erat.</l>
                    <l xml:id="d001l95" n="41">Quod si tam vires essent velut ipsa voluptas,</l>
                    <l xml:id="d001l96" n="42">Effugeret penes femina nulla senum;</l>
                    <l xml:id="d001l97" n="43">Certatim tremulis captarent oscula labris,</l>
                    <l xml:id="d001l98" n="44">Blanditias dominae concinerentque suae.</l>
                    <l xml:id="d001l99" n="45">Quare nos usus iuvat effutire severos,</l>
                    <l xml:id="d001l100" n="46">Haec aetas cum sit nostra severa parum.</l>
                    <l xml:id="d001l101" n="47">Hic tener est versus, teneris bene convenit annis:</l>
                    <l xml:id="d001l102" n="48">Haec est a nostris meta terenda rotis.</l>
                    <l xml:id="d001l103" n="49">Iucundo hoc tristes fallemus carmine curas,</l>
                    <l xml:id="d001l104" n="50">Quae nostro fixae pectore me perimunt.</l>
                    <l xml:id="d001l105" n="51">Quod si diva Venus me pondere liberet isto,</l>
                    <l xml:id="d001l106" n="52">Semper ero miles et sua castra sequar.</l>
                    <l xml:id="d001l107" n="53">Et iungam viridi semper mea tempora mirto,</l>
                    <l xml:id="d001l108" n="54">Vitalis nostrum dum riget aura caput.</l>
                    <l xml:id="d001l109" n="55">Quare, sancta Venus, nobis has adime curas:</l>
                    <l xml:id="d001l110" n="56">Pendebit templis multa tabella tuis.</l>
                    <l xml:id="d001l111" n="57">Cortarole, meae si qua est tibi cura salutis,</l>
                    <l xml:id="d001l112" n="58">Nunc pro me Paphiae da pia vota deae.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l113" n="tit.">3. eiusdem de amasia ad amicum</p>
                    <l xml:id="d001l114" n="1">Ut scribis, si te totiens tua Cinthia fallit,</l>
                    <l xml:id="d001l115" n="2">Obsidet illius pectora dura silex,</l>
                    <l xml:id="d001l116" n="3">Saeva Dionei nec spicula novit amoris,</l>
                    <l xml:id="d001l117" n="4">Spicula quae exemptum non voluere Iovem.</l>
                    <l xml:id="d001l118" n="5">Tempus erit quo se spreti tendebit amantis:</l>
                    <l xml:id="d001l119" n="6">Et reddet paenas, auguror, ille suas.</l>
                    <l xml:id="d001l120" n="7">Nam si non iuvenis fas est ut discat amare,</l>
                    <l xml:id="d001l121" n="8">Cum veniet lento curva senecta pede</l>
                    <l xml:id="d001l122" n="9">Et nimium se tunc errasse fatebitur amens:</l>
                    <l xml:id="d001l123" n="10">"Me miserum!" dicet "nunc scio quid sit amor".</l>
                    <l xml:id="d001l124" n="11">Haec tibi certa cano: certo deus edidit ore</l>
                    <l xml:id="d001l125" n="12">Qui manibus semper tela facesque gerit.</l>
                    <l xml:id="d001l126" n="13">Et scio: quaecumque canit deus iste Cupido,</l>
                    <l xml:id="d001l127" n="14">Eveniunt: didicit non nisi vera loqui.</l>
                    <l xml:id="d001l128" n="15">Et quos sponte suis accingi viderit armis,</l>
                    <l xml:id="d001l129" n="16">Permittit facili semper amore frui;</l>
                    <l xml:id="d001l130" n="17">Qui vero fugiunt, veluti iuga prima iuvencus,</l>
                    <l xml:id="d001l131" n="18">Hos miseros paenis afficit innumeris.</l>
                    <l xml:id="d001l132" n="19">Aspice: Narcisus tenerum spernebat amorem.</l>
                    <l xml:id="d001l133" n="20">Non impune tulit, hunc quoque visit amor:</l>
                    <l xml:id="d001l134" n="21">Nam licet imprudens alienos fugeret ignes,</l>
                    <l xml:id="d001l135" n="22">Effugit vultus non tamen ipse suos.</l>
                    <l xml:id="d001l136" n="23">Ergo tuo, si me curas, iam parce dolori:</l>
                    <l xml:id="d001l137" n="24">Pendeat et digitis levis harundo tuis.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l138" n="">4.</p>
                    <l xml:id="d001l139" n="1">Nuper, ut auferrem venusini carmina Flacci,</l>
                    <l xml:id="d001l140" n="2">Hanc petii, quam scis me coluisse, domum.</l>
                    <l xml:id="d001l141" n="3">Hic modicum studio consumpsi tempus inani,</l>
                    <l xml:id="d001l142" n="4">Ianua cum solido limine iuncta fuit;</l>
                    <l xml:id="d001l143" n="5">Nec satis est illam ter concussisse quaterque,</l>
                    <l xml:id="d001l144" n="6">Verum vix haesit postibus ipsa suis.</l>
                    <l xml:id="d001l145" n="7">Insolito quaedam strepitu perterrita virgo</l>
                    <l xml:id="d001l146" n="8">Venit et exilem retulit esse domum:</l>
                    <l xml:id="d001l147" n="9">Atque omnes una Laurentii tecta petisse</l>
                    <l xml:id="d001l148" n="10">Inque malam me tunc iussit abire crucem.</l>
                    <l xml:id="d001l149" n="11">Impiger haud lento passu delubra petivi.</l>
                    <l xml:id="d001l150" n="12">Intravi istius limina sacra dei,</l>
                    <l xml:id="d001l151" n="13">Et mea per totam dispersi lumina turbam.</l>
                    <l xml:id="d001l152" n="14">Illorum sacra nullus in aede fuit.</l>
                    <l xml:id="d001l153" n="15">"Cras iterum" dixi "- veniam dabis mihi - redibo:</l>
                    <l xml:id="d001l154" n="16">Quam mihi des, pro me sancta Thalia rogat".</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l155" n="tit.">5. eiusdem excusatio ad amicum</p>
                    <l xml:id="d001l156" n="1">Bis repetam dulces solito de more Camenas:</l>
                    <l xml:id="d001l157" n="2">Non facile fiet quidquid, amice, petis.</l>
                    <l xml:id="d001l158" n="3">Intactae mihi tam longo tempore cordae,</l>
                    <l xml:id="d001l159" n="4">Ut iam docta manus sit modo facta rudis.</l>
                    <l xml:id="d001l160" n="5">Sed ne iucundum dicam fugisse laborem,</l>
                    <l xml:id="d001l161" n="6">Percutiam raucae dissona lyrae.</l>
                    <l xml:id="d001l162" n="7">Sed tamen ignoro mihi quae primordia sumam,</l>
                    <l xml:id="d001l163" n="8">Quove modo coeptum perficiatur opus.</l>
                    <l xml:id="d001l164" n="9">Nam qui fecunde, qui leniter ire solebat,</l>
                    <l xml:id="d001l165" n="10">Nunc aret nostri rivulus ingenii.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l166" n="tit.">6. eiusdem ad Iohannem Crisanum | in patriam euntem</p>
                    <l xml:id="d001l167" n="1">Illiricum properas lata rate scindere pontum,</l>
                    <l xml:id="d001l168" n="2">Dirigis in patriam lataque vela tuam.</l>
                    <l xml:id="d001l169" n="3">Dii tibi dent faciles cursus, quibus aeteris alti</l>
                    <l xml:id="d001l170" n="4">Et quibus immensi est cura relicta maris.</l>
                    <l xml:id="d001l171" n="5">Eolus includat violentos carcere ventos,</l>
                    <l xml:id="d001l172" n="6">Impellatque tuam lenior aura ratem.</l>
                    <l xml:id="d001l173" n="7">Te Tethys atque una nymphae Nereides omnes</l>
                    <l xml:id="d001l174" n="8">Illiricis reddant finibus incolumem.</l>
                    <l xml:id="d001l175" n="9">Et quando patrio solves de litore funem,</l>
                    <l xml:id="d001l176" n="10">Italiam repetens Adriacosque sinus,</l>
                    <l xml:id="d001l177" n="11">Alcyones fausto componant omine nidos,</l>
                    <l xml:id="d001l178" n="12">Aequoreas nec agat spiritus ullus aquas.</l>
                    <l xml:id="d001l179" n="13">Heu si te raperent immensi, Dalmata, fluctus!</l>
                    <l xml:id="d001l180" n="14">Dimidium nostrae surriperent animae.</l>
                    <l xml:id="d001l181" n="15">Omne at in nostros id vertat Iuppiter hostes,</l>
                    <l xml:id="d001l182" n="16">Qui inter nos litem dissidiumque volunt.</l>
                    <l xml:id="d001l183" n="17">Iste tuus minimae ne sit tibi causa recessus</l>
                    <l xml:id="d001l184" n="18">Lacrimulae: dextris vade redique avibus.</l>
                    <l xml:id="d001l185" n="19">Et qui - quod nosti - sine te non vivere possim,</l>
                    <l xml:id="d001l186" n="20">Fac repetas celeri litora nostra rate.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l187" n="tit.">7. eiusdem ad Aemilianum de Gallia</p>
                    <l xml:id="d001l188" n="1">Quae a me de Gallis hexterna luce petisti,</l>
                    <l xml:id="d001l189" n="2">Accipe quod breviter, Aemiliane, canam.</l>
                    <l xml:id="d001l190" n="3">Oenotrii Gallos vini dulcedine captos</l>
                    <l xml:id="d001l191" n="4">Aereas Alpes transiluisse ferunt:</l>
                    <l xml:id="d001l192" n="5">Et struxere Italis multas regionibus urbes,</l>
                    <l xml:id="d001l193" n="6">Hoc quoque quae clarum tempore nomen habent;</l>
                    <l xml:id="d001l194" n="7">Et cepere omnem, praeter Capitolia, Romam.</l>
                    <l xml:id="d001l195" n="8">Usque adeo virtus gallica transierat!</l>
                    <l xml:id="d001l196" n="9">Illaque cepissent; verum iunonius anser</l>
                    <l xml:id="d001l197" n="10">Arguto excubias pectore praemonuit.</l>
                    <l xml:id="d001l198" n="11">Nam capitolinos furtim transcendere muros</l>
                    <l xml:id="d001l199" n="12">Coeperat hostilis nocte silente manus.</l>
                    <l xml:id="d001l200" n="13">Excubiae somnos, posito tunc forte timore,</l>
                    <l xml:id="d001l201" n="14">Carpebant; solus pervigil anser erat,</l>
                    <l xml:id="d001l202" n="15">Qui, seu Iunonis seu alius numine tactus,</l>
                    <l xml:id="d001l203" n="16">Edidit ore sonos ter quaterque ingeminans.</l>
                    <l xml:id="d001l204" n="17">Exiliere viri, captisque hostiliter armis,</l>
                    <l xml:id="d001l205" n="18">Victrix digna quidem vincere Roma fuit.</l>
                    <l xml:id="d001l206" n="19">Tunc omnes Galli, rebus tam turpiter actis,</l>
                    <l xml:id="d001l207" n="20">Victi dixerunt turpe redire domum.</l>
                    <l xml:id="d001l208" n="21">Contulit in Graias se tunc exercitus oras,</l>
                    <l xml:id="d001l209" n="22">Fortunam adversam et tristia facta gemens.</l>
                    <l xml:id="d001l210" n="23">Pars huius placidam bello praeponere pacem</l>
                    <l xml:id="d001l211" n="24">Constituit, Graias incoluitque domos.</l>
                    <l xml:id="d001l212" n="25">Altera, non pace sed tristior aptiorque armis,</l>
                    <l xml:id="d001l213" n="26">Constituit pugnas saevaque bella sequi.</l>
                    <l xml:id="d001l214" n="27">Quae, dum Parnasi sacras pugnaret in arces,</l>
                    <l xml:id="d001l215" n="28">A turba et Phoebi numine victa fuit.</l>
                    <l xml:id="d001l216" n="29">Dehinc, quando patrias tristis remeavit ad oras,</l>
                    <l xml:id="d001l217" n="30">Passa quidem fata non meliora fuit,</l>
                    <l xml:id="d001l218" n="31">Affecti quoniam variis languoribus omnes,</l>
                    <l xml:id="d001l219" n="32">Non patriam, infernas sed petiere domos.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l220" n="tit.">8. eiusdem de Turcis</p>
                    <l xml:id="d001l221" n="1">Summe potens Mavors, Romani nominis auctor,</l>
                    <l xml:id="d001l222" n="2">Et profugi mater tu ducis alma Venus:</l>
                    <l xml:id="d001l223" n="3">Si qua modo Latii vos tangit cura salutis,</l>
                    <l xml:id="d001l224" n="4">Fortia victrici sumite tela manu.</l>
                    <l xml:id="d001l225" n="5">Tu quoque, sacrato cuius de nomine Roma</l>
                    <l xml:id="d001l226" n="6">Dicitur, huc geminas, Romule, verte acies.</l>
                    <l xml:id="d001l227" n="7">Qualis, en age, Lydo tempestas solvitur axe</l>
                    <l xml:id="d001l228" n="8">Et venit Hesperios eruitura lares!</l>
                    <l xml:id="d001l229" n="9">Cernitis armatis vestitum classibus aequor;</l>
                    <l xml:id="d001l230" n="10">Cernitis ut remis scinditur omne fretum,</l>
                    <l xml:id="d001l231" n="11">Utque pedes veniat densus exercitus hastis,</l>
                    <l xml:id="d001l232" n="12">Quantaque veloci turba vehetur equo.</l>
                    <l xml:id="d001l233" n="13">Vidisti numquam molles tot, Graecia, Persas,</l>
                    <l xml:id="d001l234" n="14">Cum fidum posuit Epaminunda caput?</l>
                    <l xml:id="d001l235" n="15">Non tot litus habet Lybiae ferventis arenas;</l>
                    <l xml:id="d001l236" n="16">Non tot sunt rapido sidera fixa polo.</l>
                    <l xml:id="d001l237" n="17">Heu, tellus tantis est viribus Itala impar,</l>
                    <l xml:id="d001l238" n="18">Numina, ni ex alto cuncta feratis opem.</l>
                    <l xml:id="d001l239" n="19">Et quamvis posset venienti obrepere turbae,</l>
                    <l xml:id="d001l240" n="20">Insemet mavult arma movere tamen.</l>
                    <l xml:id="d001l241" n="21">Illinc Parthenope miscet civilia bella,</l>
                    <l xml:id="d001l242" n="22">Atque illinc nostrae diminuantur opes.</l>
                    <l xml:id="d001l243" n="23">Hinc extrema sequens crudelis fata tyranni,</l>
                    <l xml:id="d001l244" n="24">Bellum Papa Pius exitiale movet.</l>
                    <l xml:id="d001l245" n="25">Se simulat surdis dux Anguiger auribus esse,</l>
                    <l xml:id="d001l246" n="26">Impiger ille tamen semper ad arma fuit.</l>
                    <l xml:id="d001l247" n="27">Hesperiae quantum status est mutatus ab illo,</l>
                    <l xml:id="d001l248" n="28">Sub cuius nutu maximus orbis erat!</l>
                    <l xml:id="d001l249" n="29">O nostro tellus infortunata sub aevo!</l>
                    <l xml:id="d001l250" n="30">Quae gens ecce tuas dilaniabit opes!</l>
                    <l xml:id="d001l251" n="31">O quantas video tibi nunc instare ruinas!</l>
                    <l xml:id="d001l252" n="32">Nec quisquam est gratam qui tibi praestet opem.</l>
                    <l xml:id="d001l253" n="33">Ipse pater coram flenti ceu victima nato</l>
                    <l xml:id="d001l254" n="34">Caedetur, miserum filius ante patrem.</l>
                    <l xml:id="d001l255" n="35">Infantes video lacrimantis ab ubere matris</l>
                    <l xml:id="d001l256" n="36">Raptos indigno vulnere ab hoste peti.</l>
                    <l xml:id="d001l257" n="37">Iam cerno ascensas matres ululare per urbes</l>
                    <l xml:id="d001l258" n="38">Et generis flere tristia fata sui.</l>
                    <l xml:id="d001l259" n="39">Itala nunc proprio pinguescet terra cruore;</l>
                    <l xml:id="d001l260" n="40">Praeda recens fient corpora nostra lupis.</l>
                    <l xml:id="d001l261" n="41">Iuppiter, a nobis tales averte ruinas,</l>
                    <l xml:id="d001l262" n="42">Ista sed in saevas omnia verte feras.</l>
                    <l xml:id="d001l263" n="43">Et quia deficiunt vires animique Latinis,</l>
                    <l xml:id="d001l264" n="44">In Turcas ipse fulmina verte acies.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l265" n="tit.">9. eiusdem de morte Tiphernatis | eius praeceptoris</p>
                    <l xml:id="d001l266" n="1">Pierides, vobis venit haec iactura, puellae!</l>
                    <l xml:id="d001l267" n="2">Indignas tepido tingite rore genas</l>
                    <l xml:id="d001l268" n="3">Et vestros artus nigro velletis amictu;</l>
                    <l xml:id="d001l269" n="4">Deflexum et longo tempore ferte caput.</l>
                    <l xml:id="d001l270" n="5">Nam iacet immiti divinus morte poeta,</l>
                    <l xml:id="d001l271" n="6">Helysias nondum dignus adire domos.</l>
                    <l xml:id="d001l272" n="7">Et quos Virgilio fletus moriente dedistis,</l>
                    <l xml:id="d001l273" n="8">Edite: Virgilio non fuit inferior.</l>
                    <l xml:id="d001l274" n="9">In primis fuerat perdoctus utraque,</l>
                    <l xml:id="d001l275" n="10">Nec fuit in tota doctior Italia.</l>
                    <l xml:id="d001l276" n="11">Heredem moriens ex ore reliquerat illum</l>
                    <l xml:id="d001l277" n="12">Romani princeps Tullius eloquii.</l>
                    <l xml:id="d001l278" n="13">Noverat occultas rerum discernere causas:</l>
                    <l xml:id="d001l279" n="14">(Creverat in gremio, philosophia, tuo)</l>
                    <l xml:id="d001l280" n="15">Fulmina, terreno cur cumdensato vapore,</l>
                    <l xml:id="d001l281" n="16">Impete cur vasta de Iovis arce cadant;</l>
                    <l xml:id="d001l282" n="17">Qua freta concrescant et qua se lege remittant;</l>
                    <l xml:id="d001l283" n="18">Proveniat terris maximus unde tremor.</l>
                    <l xml:id="d001l284" n="19">Illum etiam medicae Phoebus praefecerat arti:</l>
                    <l xml:id="d001l285" n="20">Aegris applicuit non tamen ille manus.</l>
                    <l xml:id="d001l286" n="21">Namque adeo fuerat vestro perculsus amore</l>
                    <l xml:id="d001l287" n="22">Vobiscum ut noctes conteretque dies.</l>
                    <l xml:id="d001l288" n="23">Candida mens illi, vitiis obnoxia nullis,</l>
                    <l xml:id="d001l289" n="24">Vir prudens fuerat, vir fueratque bonus.</l>
                    <l xml:id="d001l290" n="25">Quamvis nescio quas fabelas livida turba</l>
                    <l xml:id="d001l291" n="26">Evomeret, tumidus, credite, livor erat.</l>
                    <l xml:id="d001l292" n="27">Rumores fictos, recti et conscius ipse,</l>
                    <l xml:id="d001l293" n="28">Se simulans surdis auribus esse, tulit.</l>
                    <l xml:id="d001l294" n="29">Consulto Veneta consultus in Urbe senatus</l>
                    <l xml:id="d001l295" n="30">Heu linguam spatio legit utramque brevi.</l>
                    <l xml:id="d001l296" n="31">Heu talem in nobis immitia fata poetam,</l>
                    <l xml:id="d001l297" n="32">Heu talem in nobis surripuere virum!</l>
                    <l xml:id="d001l298" n="33">Pierides, mecum misero plorate, puellae:</l>
                    <l xml:id="d001l299" n="34">Plangite veloci plectro nuda manu.</l>
                    <l xml:id="d001l300" n="35">Collectos crines in modum victa relaxet,</l>
                    <l xml:id="d001l301" n="36">Rivulus e lacrimis vestra per ora fluat.</l>
                    <l xml:id="d001l302" n="37">Quo fugis ante diem nobis, praerepte Tipherni?</l>
                    <l xml:id="d001l303" n="38">Quae tam insperatae causa fuere necis?</l>
                    <l xml:id="d001l304" n="39">An ne tibi invidit forsitan crinitus Apollo,</l>
                    <l xml:id="d001l305" n="40">Cum vidit plectro te meliore frui?</l>
                    <l xml:id="d001l306" n="41">Ille tamen mestis texit tua nubibus ora,</l>
                    <l xml:id="d001l307" n="42">Illius ex oculis decidit imber aquae,</l>
                    <l xml:id="d001l308" n="43">Quando anima exhalans emersit in aethera purum,</l>
                    <l xml:id="d001l309" n="44">E claustris subito libera facta suis.</l>
                    <l xml:id="d001l310" n="45">Sed quae immature ruperunt tempora vitae?</l>
                    <l xml:id="d001l311" n="46">Tam cito cur Lachesis livida rupit opus?</l>
                    <l xml:id="d001l312" n="47">Innumeros cervus vivendo emergit ad annos,</l>
                    <l xml:id="d001l313" n="48">Saecula tot semper unica vivit avis.</l>
                    <l xml:id="d001l314" n="49">Cultrices quis erit Parcas qui iudicet aequi,</l>
                    <l xml:id="d001l315" n="50">Si dant in vita longius esse feras?</l>
                    <l xml:id="d001l316" n="51">Non opus est vano consumere tempora fletu</l>
                    <l xml:id="d001l317" n="52">Et tepidas frustra perdere tot lacrimas.</l>
                    <l xml:id="d001l318" n="53">Istos mortales nam cum semel exuit artus</l>
                    <l xml:id="d001l319" n="54">Atque auras abiit spiritus in tenues,</l>
                    <l xml:id="d001l320" n="55">Non posset revehi lacrimis aut fletibus ullis:</l>
                    <l xml:id="d001l321" n="56">Sic vult summa qui tonat in arce Deus.</l>
                    <l xml:id="d001l322" n="57">Istas, praeteriens sed quas legat ipse viator,</l>
                    <l xml:id="d001l323" n="58">Malleolo et celte marmore fige notas:</l>
                    <l xml:id="d001l324" n="59">"Componi moriens sua membra Tiphernius isto</l>
                    <l xml:id="d001l325" n="60">Extrema iussit voce poeta loco.</l>
                    <l xml:id="d001l326" n="61">Qui, vertens multos graeco e semone libellos,</l>
                    <l xml:id="d001l327" n="62">Corpore deposito, tecta Iovis petiit.</l>
                    <l xml:id="d001l328" n="63">Illum autem vos, qui super estis, flete, poetae:</l>
                    <l xml:id="d001l329" n="64">Namque decus vestri nominis ille fuit".</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l330" n="tit.">10. eiusdem ad Iohannem Crisanum</p>
                    <l xml:id="d001l331" n="1">Quamvis Thebani non sint mihi pectora Vatis,</l>
                    <l xml:id="d001l332" n="2">Qui, Narcise, tuum praecinit exitium,</l>
                    <l xml:id="d001l333" n="3">Est praesaga tamen mihi mens, nec, Dalmata, fallor</l>
                    <l xml:id="d001l334" n="4">Te captum multis esse cupidinibus.</l>
                    <l xml:id="d001l335" n="5">Et scio arripiat cuius te virginis ardor</l>
                    <l xml:id="d001l336" n="6">Et tibi contiguas incolat illa domos.</l>
                    <l xml:id="d001l337" n="7">Illius formam, teneros quoque novimus annos,</l>
                    <l xml:id="d001l338" n="8">Et pariter quam sit pectore fixa tuo.</l>
                    <l xml:id="d001l339" n="9">Et scio te miserum nimio languere dolore,</l>
                    <l xml:id="d001l340" n="10">Quod nequeas teneris basia ferre genis.</l>
                    <l xml:id="d001l341" n="11">Quid dicam? Quotiens riguo lascivit in horto,</l>
                    <l xml:id="d001l342" n="12">Aerei pallens qua cadit umbra piri!</l>
                    <l xml:id="d001l343" n="13">Improba sidereo depascis lumina vultu,</l>
                    <l xml:id="d001l344" n="14">Et, quae veste latent, sint meliora putas.</l>
                    <l xml:id="d001l345" n="15">Illa tuo facilem virgo se praebet amori</l>
                    <l xml:id="d001l346" n="16">Et Venerem quam tu non minus illa cupit.</l>
                    <l xml:id="d001l347" n="17">Muri sola vetat moles, quae inter iacet ingens,</l>
                    <l xml:id="d001l348" n="18">Quin cupidum Veneris perficiatis opus.</l>
                    <l xml:id="d001l349" n="19">Praecipitem te des ex alto, Dalmata, muro,</l>
                    <l xml:id="d001l350" n="20">Iuppiter ut Damnis se dedit in gremium.</l>
                    <l xml:id="d001l351" n="21">Molliter excipiet nam te Venus ipsa cadentem,</l>
                    <l xml:id="d001l352" n="22">Ne tua saxosa pectora laedat humus.</l>
                    <l xml:id="d001l353" n="23">Et, ne pronus eas, addet tibi Iuppiter alas,</l>
                    <l xml:id="d001l354" n="24">Expertus quoniam scit bene quid sit amor.</l>
                    <l xml:id="d001l355" n="25">Iuppiter, haud dubita, semper succurrit amanti.</l>
                    <l xml:id="d001l356" n="26">Eia ergo, ex alta deice te specula.</l>
                    <l xml:id="d001l357" n="27">Atque, ope divina sospes cum veneris illuc,</l>
                    <l xml:id="d001l358" n="28">Da in niveo felix basia mille sinu.</l>
                    <l xml:id="d001l359" n="29">Illius opponens teneris tua pectora annis,</l>
                    <l xml:id="d001l360" n="30">Da pro me roseis oscula mille labris.</l>
                    <l xml:id="d001l361" n="31">Sed cave deprehendat te tunc tutela puellae:</l>
                    <l xml:id="d001l362" n="32">Nam fieret vester forsan amarus amor.</l>
                    <l xml:id="d001l363" n="33">O ego si possem talem reperire puellam!</l>
                    <l xml:id="d001l364" n="34">Illa foret semper carmine nota meo,</l>
                    <l xml:id="d001l365" n="35">Et plusquam Nemesis, plusquam formosa Nehera,</l>
                    <l xml:id="d001l366" n="36">Et plusquam Calvi candida Quintilia,</l>
                    <l xml:id="d001l367" n="37">Credite, Nasoni plusquam dilecta Corinna,</l>
                    <l xml:id="d001l368" n="38">Lesbia vel plusquam, dive Catulle, tua.</l>
                    <l xml:id="d001l369" n="39">Quae mea dicetur, clare fiet carmine virgo:</l>
                    <l xml:id="d001l370" n="40">Atque aevum extendam nomen in omne meum.</l>
                    <l xml:id="d001l371" n="41">Vos, igitur, tenerae, semper mea cura, puellae,</l>
                    <l xml:id="d001l372" n="42">In quibus est scita spesque salusque mea,</l>
                    <l xml:id="d001l373" n="43">Nos miseros, quaeso, iuvenes, discatis amare.</l>
                    <l xml:id="d001l374" n="44">Ingenui certe res amor est animi.</l>
                    <l xml:id="d001l375" n="45">Res amor est teneris tantum quae convenit annis:</l>
                    <l xml:id="d001l376" n="46">Rugosos nimium dedecet ille senes.</l>
                    <l xml:id="d001l377" n="47">Vos igitur tenero, quaeso, subeatis amori,</l>
                    <l xml:id="d001l378" n="48">Dum tenera est aetas, dum geniusque viret.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l379" n="tit.">11. eiusdem ad Brognolum Sodalem</p>
                    <l xml:id="d001l380" n="1">Iurarunt quidam nostri, Brognole, sodalem</l>
                    <l xml:id="d001l381" n="2">Te captum multis esse cupidinibus.</l>
                    <l xml:id="d001l382" n="3">Et, male ni memini, te hexterna nocte canentem</l>
                    <l xml:id="d001l383" n="4">Audivi ad clausas perdere verba fores.</l>
                    <l xml:id="d001l384" n="5">Ipse tuis patulas adhibebam versibus aures;</l>
                    <l xml:id="d001l385" n="6">Mox mecum coepi verbula pauca loqui.</l>
                    <l xml:id="d001l386" n="7">Nonne foret melius molli requiescere lecto,</l>
                    <l xml:id="d001l387" n="8">Quam tota, raucam nocte ferire lyram?</l>
                    <l xml:id="d001l388" n="9">Ex hoc si quisquam fructus sequeretur amore,</l>
                    <l xml:id="d001l389" n="10">Laudarem hunc, isti me comitemque darem.</l>
                    <l xml:id="d001l390" n="11">Sed quoniam nihil hinc sequitur nisi dedecus ingens,</l>
                    <l xml:id="d001l391" n="12">Est satius multo continuisse pedes. .</l>
                    <l xml:id="d001l392" n="13">Cur tamen hoc plures alio quam tempore semper</l>
                    <l xml:id="d001l393" n="14">Insaniant iuvenes, me modo causa latet,</l>
                    <l xml:id="d001l394" n="15">Ni forte haec: tauros et oves imitantur amando.</l>
                    <l xml:id="d001l395" n="16">Nunc ver: nunc omne luxuriatque pecus.</l>
                    <l xml:id="d001l396" n="17">Ergo inter pecudes isti numerantur amantes,</l>
                    <l xml:id="d001l397" n="18">Et solos pedes quos imitentur habent.</l>
                    <l xml:id="d001l398" n="19">Praeterea gaudent quotiens noscuntur amare.</l>
                    <l xml:id="d001l399" n="20">Dicunt: "O quid ego - Phoebus amavit - agam?</l>
                    <l xml:id="d001l400" n="21">Iuppiter Europam ventosa per aequora vexit;</l>
                    <l xml:id="d001l401" n="22">Gradivum et Venerem concubuisse ferunt".</l>
                    <l xml:id="d001l402" n="23">Et sic dementes studio pascuntur inani</l>
                    <l xml:id="d001l403" n="24">Et sibi quae faciunt cuncta decere putant.</l>
                    <l xml:id="d001l404" n="25">Fatiferumque bibunt dulci sub melle venenum,</l>
                    <l xml:id="d001l405" n="26">Quod non post longo tempore percipient.</l>
                    <l xml:id="d001l406" n="27">Et dicent, annis gravior cum venerit aetas:</l>
                    <l xml:id="d001l407" n="28">"Me doleo sero paenituisse nimis".</l>
                    <l xml:id="d001l408" n="29">Quare, age: quos subeas laqueos, Brognole, videto;</l>
                    <l xml:id="d001l409" n="30">Neve meum penitus reice consilium.</l>
                    <l xml:id="d001l410" n="31">Scilicet et tempus veniet quo, grandior aevo,</l>
                    <l xml:id="d001l411" n="32">Dices maturo haec carmina digna sene.</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l412" n="tit.">12. eiusdem de Priapo</p>
                    <l xml:id="d001l413" n="1">Forte suburbanis hodie spatiabar in hortis</l>
                    <l xml:id="d001l414" n="2">Praebueratque mihi Dalmata se comitem.</l>
                    <l xml:id="d001l415" n="3">Securique locum dum nos miramur amoenum</l>
                    <l xml:id="d001l416" n="4">Astitit et torvi falce Priapus ait:</l>
                    <l xml:id="d001l417" n="5">"Quo dirextis iter? Quae vos audacia cepit?</l>
                    <l xml:id="d001l418" n="6">An paenitus toto pectore mens abiit?</l>
                    <l xml:id="d001l419" n="7">Hortulus hic et quae dextra levaque videtis</l>
                    <l xml:id="d001l420" n="8">Subdita sunt curae iugera laeta meae.</l>
                    <l xml:id="d001l421" n="9">Hac ego falce tero volucres, hoc inguine fures,</l>
                    <l xml:id="d001l422" n="10">Ne quid ab his nostris diminuatur agris.</l>
                    <l xml:id="d001l423" n="11">Namque mihi cultor dat debita sacra quotannis,</l>
                    <l xml:id="d001l424" n="12">Huc fert cum molli mitia poma piro.</l>
                    <l xml:id="d001l425" n="13">Atque ferunt primas de qualibet arbore fruges;</l>
                    <l xml:id="d001l426" n="14">Et clamat cum me rustica turba colit:</l>
                    <l xml:id="d001l427" n="15">Dive, precor rapidos fures averte, Priape;</l>
                    <l xml:id="d001l428" n="16">Quilibet hortorum te sciat esse deum.</l>
                    <l xml:id="d001l429" n="17">Forsitan ulla meos intrat si femina fines,</l>
                    <l xml:id="d001l430" n="18">Non exit quin me sentiat esse marem.</l>
                    <l xml:id="d001l431" n="19">Ipse puer, limen si forte tenellulus istud</l>
                    <l xml:id="d001l432" n="20">Transit, me durum sentit habere femur.</l>
                    <l xml:id="d001l433" n="21">Et quisquis fuerit vir qui diverterit istuc,</l>
                    <l xml:id="d001l434" n="22">Istinc nodoso stipite caesus abit".</l>
                    <l xml:id="d001l435" n="23">Haec deus immiti postquam fuit ore loquutus,</l>
                    <l xml:id="d001l436" n="24">Contremuere meo pectore corda metu.</l>
                    <l xml:id="d001l437" n="25">Diripuique manu pavidus de vertice tegmen,</l>
                    <l xml:id="d001l438" n="26">Herbosum pressi ter genibusque solum.</l>
                    <l xml:id="d001l439" n="27">"Da veniam nobis, si quid peccavimus" inquam;</l>
                    <l xml:id="d001l440" n="28">"Parce: reflectemus enim, Priape, pedem.</l>
                    <l xml:id="d001l441" n="29">Ut subducamus quidquam non venimus istuc,</l>
                    <l xml:id="d001l442" n="30">Sed tantum cultos ut videamus agros.</l>
                    <l xml:id="d001l443" n="31">Nec quisquam nostrum - mihi hic, bone Iuppiter, adsis -</l>
                    <l xml:id="d001l444" n="32">Addita tutelae noverat ista tuae.</l>
                    <l xml:id="d001l445" n="33">Non dabis ingratis veniam: sacra quotannis</l>
                    <l xml:id="d001l446" n="34">Atque aras mediis instituemus agris.</l>
                    <l xml:id="d001l447" n="35">Auritusque tibi quem nos mactemus asellus</l>
                    <l xml:id="d001l448" n="36">Arcadio semper de grege ductus erit".</l>
                    <l xml:id="d001l449" n="37">Annuit ipse deus, et quod contraxerat ante</l>
                    <l xml:id="d001l450" n="38">Detraxit placida fronte supercilium.</l>
                    <l xml:id="d001l451" n="39">Et sic subridens: "Meruistis solvere penas</l>
                    <l xml:id="d001l452" n="40">Scilicet, at prodest dicere quod sequitur.</l>
                    <l xml:id="d001l453" n="41">Sed vobis culti facundia profuit oris.</l>
                    <l xml:id="d001l454" n="42">Illa feros animos efficit esse pios.</l>
                    <l xml:id="d001l455" n="43">Infernas etiam vincit facundia mentes:</l>
                    <l xml:id="d001l456" n="44">Hac siluit stygiae navita victus aquae;</l>
                    <l xml:id="d001l457" n="45">Horrendas voces compescuit ore trifauci</l>
                    <l xml:id="d001l458" n="46">Qui canis aeratas excubat ante fores;</l>
                    <l xml:id="d001l459" n="47">Cumque suo tacuit Proserpina victa marito,</l>
                    <l xml:id="d001l460" n="48">Orpheu, thraciam te feriente lyram.</l>
                    <l xml:id="d001l461" n="49">Ingenium nobis non est immitius illis.</l>
                    <l xml:id="d001l462" n="50">Illa quid mirum si quoque flector ego?</l>
                    <l xml:id="d001l463" n="51">Nec satis est tota quod vobis mente peperci;</l>
                    <l xml:id="d001l464" n="52">Ast etiam super hoc altera dona feram.</l>
                    <l xml:id="d001l465" n="53">Cernitis hic noster quam sit bene cultus agellus,</l>
                    <l xml:id="d001l466" n="54">Quot fruges istic terra benigna ferat.</l>
                    <l xml:id="d001l467" n="55">Hic sunt: seu nuces dulces, seu malitis uvas</l>
                    <l xml:id="d001l468" n="56">Carpite; neu tumeat pectora vestra timor".</l>
                    <l xml:id="d001l469" n="57">Dixerat, et geminos curvata falce pepones</l>
                    <l xml:id="d001l470" n="58">Legit, quos nobis munera grata dedit.</l>
                    <l xml:id="d001l471" n="59">Verbaque porrecto dono superaddidit ista:</l>
                    <l xml:id="d001l472" n="60">"Eia, agite: hoc primum munus habete meum.</l>
                    <l xml:id="d001l473" n="61">Pyerides - opus est - mihi carmina dicite, Musae,</l>
                    <l xml:id="d001l474" n="62">Hellespontiaci munere digna dei.</l>
                    <l xml:id="d001l475" n="63">Non certent dulces huius cum laudibus uvae,</l>
                    <l xml:id="d001l476" n="64">Nec cum maturis mitia poma piris.</l>
                    <l xml:id="d001l477" n="65">Et quid cum niveo memorem te, carica, lacte?</l>
                    <l xml:id="d001l478" n="66">Et quid vos etiam, mollia fragara, canam?</l>
                    <l xml:id="d001l479" n="67">Quid dulces cerasos memorem, quid cerea pruna?</l>
                    <l xml:id="d001l480" n="68">Cedant cum flavis albida mella favis.</l>
                    <l xml:id="d001l481" n="69">Divinum munus, praeclaro numine dignum!</l>
                    <l xml:id="d001l482" n="70">O munus dulci dulcius ambrosio!</l>
                    <l xml:id="d001l483" n="71">Istud si foetidi vidisset cena Neronis,</l>
                    <l xml:id="d001l484" n="72">Cum iam ponebat Roma superba caput,</l>
                    <l xml:id="d001l485" n="73">Consilium pingui veluti de pisce vocasset,</l>
                    <l xml:id="d001l486" n="74">Dixisset caecus verba iocosa senex.</l>
                    <l xml:id="d001l487" n="75">Iuppiter e summa sese demitteret arce,</l>
                    <l xml:id="d001l488" n="76">Ut sua mortali tangeret ora cibo,</l>
                    <l xml:id="d001l489" n="77">Si modo nunc esset qui Iuppiter ante manebat,</l>
                    <l xml:id="d001l490" n="78">Europam qui trans aequora vexit olim.</l>
                    <l xml:id="d001l491" n="79">Hoc etiam potius quam carmine thracius Orpheus</l>
                    <l xml:id="d001l492" n="80">Flexisset nigri numina dura Iovis.</l>
                    <l xml:id="d001l493" n="81">Tu quoque ad infernas isses sine viribus umbras,</l>
                    <l xml:id="d001l494" n="82">Tirinti, istius muneris usus ope;</l>
                    <l xml:id="d001l495" n="83">Et neque Medeae sagae tibi carmina, Iason,</l>
                    <l xml:id="d001l496" n="84">Quam munus nostrum plus tulisset opis.</l>
                    <l xml:id="d001l497" n="85">Munera pervigilem sopissent ista draconem,</l>
                    <l xml:id="d001l498" n="86">Aeripides pariter ignivomosque boves.</l>
                    <l xml:id="d001l499" n="87">Illa procul dubio fruges quae protulit istas</l>
                    <l xml:id="d001l500" n="88">Est vere summo terra dicata Iovi.</l>
                    <l xml:id="d001l501" n="89">Heu quam dira meam tenuere oblivia mentem!</l>
                    <l xml:id="d001l502" n="90">Hoc immortalem reddere me potui.</l>
                    <l xml:id="d001l503" n="91">Nam mihi quid triplices tali pro munere Parcae</l>
                    <l xml:id="d001l504" n="92">Donassent? Num me vivere perpetuo?</l>
                    <l xml:id="d001l505" n="93">Vel saltem totidem quot Nestor viverat annos,</l>
                    <l xml:id="d001l506" n="94">Vel tibi quot Phoebus, diva Sibilla, dedit?</l>
                    <l xml:id="d001l507" n="95">Sed dolor hoc nostro crescit cum carmine semper;</l>
                    <l xml:id="d001l508" n="96">Carmina si cedant, cedet ipse dolor.</l>
                    <l xml:id="d001l509" n="97">Venturus, non herbis equidem nec versibus ullis,</l>
                    <l xml:id="d001l510" n="98">Sola sedatur oblivione dolor".</l>
                    <lb/>
                </div2>
                <div2 xml:id="001c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d001l511" n="tit.">13. eiusdem de Tibullo elego</p>
                    <l xml:id="d001l512" n="1">Cedite, vos omnes elegi, veniente Tibullo:</l>
                    <l xml:id="d001l513" n="2">Carmina nam Phoebo proximus ille facit.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l514" n="tit.">14. epitaphius eiusdem in somnis editus</p>
                    <l xml:id="d001l515" n="1">Hispanus modico tegor hoc Baptista sepulcro,</l>
                    <l xml:id="d001l516" n="2">Cui tenero indignam fata dedere necem.</l>
                    <l xml:id="d001l517" n="3">Sectabar tersi mores numerosque Tibulli,</l>
                    <l xml:id="d001l518" n="4">Cui, ut par efficerer, officiosus eram.</l>
                    <l xml:id="d001l519" n="5">Qui, cum nec frustra contrivi tempora, quales</l>
                    <l xml:id="d001l520" n="6">Componerem versus hoc epigramma docet.</l>
                    <l xml:id="d001l521" n="7">Hispanis cognomen avus qui venit ab oris</l>
                    <l xml:id="d001l522" n="8">Iunxit; Virgilio compatriota fui.</l>
                    <lb/>
                </div2>
                <div2 xml:id="001c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d001l523" n="tit.">15. eiusdem ad quendam amicum</p>
                    <l xml:id="d001l524" n="1">Iam pater Autumnus, cedente estate, redivit,</l>
                    <l xml:id="d001l525" n="2">Et septembrales iam rediere dies.</l>
                    <l xml:id="d001l526" n="3">Mutatas longo de palmite substulit uvas</l>
                    <l xml:id="d001l527" n="4">Rusticus atque idem mitia poma legit;</l>
                    <l xml:id="d001l528" n="5">Inque lacus curvos collectas deicit uvas</l>
                    <l xml:id="d001l529" n="6">Et solvit presso mollia musta pede.</l>
                    <l xml:id="d001l530" n="7">Sub flavis tendens auceps nunc retia turdis,</l>
                    <l xml:id="d001l531" n="8">Plumosum repetit sedulus aucupium.</l>
                    <l xml:id="d001l532" n="9">Nunc melius proprias exercet quilibet artes</l>
                    <l xml:id="d001l533" n="10">Anni totius tempore quam reliquo,</l>
                    <l xml:id="d001l534" n="11">Autumnus anni pars est iucundior omnis,</l>
                    <l xml:id="d001l535" n="12">Solus temporibus fertiliorque tribus.</l>
                    <l xml:id="d001l536" n="13">Nunc omnis longo studio defessa iuventus,</l>
                    <l xml:id="d001l537" n="14">Ut priscus mos est, rura paterna colunt.</l>
                    <l xml:id="d001l538" n="15">Et studiis omnes curis et in urbe relictis,</l>
                    <l xml:id="d001l539" n="16">Indulgent variis mente manuque iocis.</l>
                    <l xml:id="d001l540" n="17">Dirigit hic celeres melius falcone sagittas;</l>
                    <l xml:id="d001l541" n="18">Hic canibus timidos persequitur lepores;</l>
                    <l xml:id="d001l542" n="19">Illum autem nudum iuvat exercere palestram</l>
                    <l xml:id="d001l543" n="20">Et victum durae sternere corpus humi.</l>
                    <l xml:id="d001l544" n="21">Quisque suos agitat ludos. Ego solus in urbe</l>
                    <l xml:id="d001l545" n="22">Otia cum Musis semper amata traho.</l>
                    <l xml:id="d001l546" n="23">Hae, quocumque, feror, vestigia nostra sequuntur,</l>
                    <l xml:id="d001l547" n="24">Sive domum repetam seu repetamque forum.</l>
                    <l xml:id="d001l548" n="25">His Antenoream veni comitatus in urbem</l>
                    <l xml:id="d001l549" n="26">Et mecum sedes hic posuere suas.</l>
                    <l xml:id="d001l550" n="27">Hae coeptis studiis incumbere [saepe] suadent:</l>
                    <l xml:id="d001l551" n="28">Et faciam: visum est nam mihi turpe secus.</l>
                    <l xml:id="d001l552" n="29">Turpe est, marmoream si quis fundaverit urbem,</l>
                    <l xml:id="d001l553" n="30">Egregium si non perficiatur opus.</l>
                    <l xml:id="d001l554" n="31">Turpe est, qui sacras ediscere coeperit artes,</l>
                    <l xml:id="d001l555" n="32">Si non quo intrepidus mens sua tendit eat.</l>
                    <l xml:id="d001l556" n="33">Quando e carceribus lentis exivit habenis,</l>
                    <l xml:id="d001l557" n="34">Est medio cursu non retinendus equus.</l>
                    <l xml:id="d001l558" n="35">Mens mea nec trepidat, quamvis via longa paretur,</l>
                    <l xml:id="d001l559" n="36">Sera licet modo sit meta tenenda semel.</l>
                    <l xml:id="d001l560" n="37">Troia, licet tarde, tamen est eversa, segesque</l>
                    <l xml:id="d001l561" n="38">Crescit quo steterant Pergama celsa loco.</l>
                    <l xml:id="d001l562" n="39">Errans tot fuerat [ponti] descrimina Ulixes,</l>
                    <l xml:id="d001l563" n="40">Navigio paene circuit omne fretum.</l>
                    <l xml:id="d001l564" n="41">Illum detinuit Cyrce et formosa Calipso;</l>
                    <l xml:id="d001l565" n="42">Post tamen est illi reddita tuta quies.</l>
                    <l xml:id="d001l566" n="43">Et studiis finem Deus atque laboribus istis,</l>
                    <l xml:id="d001l567" n="44">Cum me sat fessum viderit esse, dabit.</l>
                    <l xml:id="d001l568" n="45">Una tamen superest res quae me terret euntem,</l>
                    <l xml:id="d001l569" n="46">Qua volui dubium saepe referre pedem.</l>
                    <l xml:id="d001l570" n="47">Namque mihi penitus restat vis nulla peculii,</l>
                    <l xml:id="d001l571" n="48">Praestet opem dando ni tua larga manus.</l>
                    <l xml:id="d001l572" n="49">Hoc me scribendi nuper fiducia cepit,</l>
                    <l xml:id="d001l573" n="50">Quam fecit de te publica fama volans.</l>
                    <l xml:id="d001l574" n="51">Namque uno de te sic omnes ore loquuntur:</l>
                    <l xml:id="d001l575" n="52">Te, hoc est, magnificum munificumque fore.</l>
                    <l xml:id="d001l576" n="53">Et tibi divitias pleno dat copia cornu,</l>
                    <l xml:id="d001l577" n="54">Et servi tibi sunt estque superba domus.</l>
                    <l xml:id="d001l578" n="55">Vix alius quisquam possedit latius agros,</l>
                    <l xml:id="d001l579" n="56">Ulli plurave sunt aurea vasa viro.</l>
                    <l xml:id="d001l580" n="57">Praeterea tanto es merito decoratus honore:</l>
                    <l xml:id="d001l581" n="58">Huius enim populi tradita cura tibi est.</l>
                    <l xml:id="d001l582" n="59">Iuppiter his opibus teque hoc affecit honore:</l>
                    <l xml:id="d001l583" n="60">Consilium ut miseris possis opemque dare.</l>
                    <l xml:id="d001l584" n="61">Ista Deo res est miseris succurrere grata;</l>
                    <l xml:id="d001l585" n="62">Diligit hoc praeter cetera quaeque Deus.</l>
                    <l xml:id="d001l586" n="63">Haec nos mortales celestia ducit ad astra,</l>
                    <l xml:id="d001l587" n="64">Haec animas trahit inferiore domo.</l>
                    <l xml:id="d001l588" n="65">Haec nobis tandem, terrena labe relicta,</l>
                    <l xml:id="d001l589" n="66">Vitam cum sanctis civibus esse facit.</l>
                    <l xml:id="d001l590" n="67">Dive, tuo ne sis segnis succurrere vati:</l>
                    <l xml:id="d001l591" n="68">Omni praeter te sum spoliatus ope.</l>
                    <l xml:id="d001l592" n="69">Concussa in scopulos, vi venti, puppis, et undae,</l>
                    <l xml:id="d001l593" n="70">Nunc in arenoso litore strata iacet.</l>
                    <l xml:id="d001l594" n="71">Et vix evasi superantes litora fluctus,</l>
                    <l xml:id="d001l595" n="72">Naufragiumque gerit picta tabella meum.</l>
                    <l xml:id="d001l596" n="73">Mendicamque manum subdo praebentibus asses.</l>
                    <l xml:id="d001l597" n="74">Tu quoque sepositis adde manum loculis.</l>
                    <l xml:id="d001l598" n="75">Pauperiem potes hanc parvo leviare talento;</l>
                    <l xml:id="d001l599" n="76">Dempto hoc, paene nihil tactus acervus erit.</l>
                    <l xml:id="d001l600" n="77">Hic magnus fulvae cumuletur acervus harenae;</l>
                    <l xml:id="d001l601" n="78">Granula mille trahe: non erit inde minor.</l>
                    <l xml:id="d001l602" n="79">Tu potes his nostris erroribus addere finem,</l>
                    <l xml:id="d001l603" n="80">Tu potes ex ima me revocare Styge.</l>
                    <l xml:id="d001l604" n="81">Quod neque despero, si quid es mihi, dive, daturus.</l>
                    <l xml:id="d001l605" n="82">Hinc absit, quaeso, quantula cumque mora.</l>
                    <l xml:id="d001l606" n="83">Iuppiter aereas iam nunc conspuet Alpes,</l>
                    <l xml:id="d001l607" n="84">Iam fundet gelidas nubibus auster aquas.</l>
                    <l xml:id="d001l608" n="85">Vitrea iam rapidos glacies astringet aquarum</l>
                    <l xml:id="d001l609" n="86">Cursus, iamque gelu tota rigebit humus.</l>
                    <l xml:id="d001l610" n="87">Paene suis omnis spoliata est frondibus arbor,</l>
                    <l xml:id="d001l611" n="88">Iam matutini temporis aura nocet.</l>
                    <l xml:id="d001l612" n="89">Legit supremas fruges iam rusticus omnes;</l>
                    <l xml:id="d001l613" n="90">Vina suis et sunt farra locata locis.</l>
                    <l xml:id="d001l614" n="91">Fugit ad Eoos a nobis Gnoscia pelex:</l>
                    <l xml:id="d001l615" n="92">Signa haec vicinae praevia est hiemis.</l>
                    <l xml:id="d001l616" n="93">Sola pecus, patrio quae tam procul erret ovili,</l>
                    <l xml:id="d001l617" n="94">Quaeque fiet penitus vellere nuda suo,</l>
                    <l xml:id="d001l618" n="95">Quo pacto Boream, gelidos quo feret et imbres,</l>
                    <l xml:id="d001l619" n="96">Quo lubricas glacies aereasque nives?</l>
                    <l xml:id="d001l620" n="97">Hanc ni forte aliquis pastor dignetur ovili,</l>
                    <l xml:id="d001l621" n="98">Non erunt vitae tempora longa suae.</l>
                    <l xml:id="d001l622" n="99">Si mihi te facilem dederis, me semper habebis,</l>
                    <l xml:id="d001l623" n="100">Qui possit pro te terque quaterque mori.</l>
                    <l xml:id="d001l624" n="101">Perpetuumque meo texam tibi carmine nomen,</l>
                    <l xml:id="d001l625" n="102">Atque aevum mittam nomen in omne tuum.</l>
                    <l xml:id="d001l626" n="103">Posteritas nostris scriptum te longa libellis,</l>
                    <l xml:id="d001l627" n="104">Te nati atque nepos, te proneposque leget.</l>
                    <l xml:id="d001l628" n="105">Si mihi nestoreos Lachesis donaverit annos,</l>
                    <l xml:id="d001l629" n="106">Nulla dies meriti me immemorem faciet.</l>
                    <l xml:id="d001l630" n="107">Finis erit. Verbis sum forsan pluribus usus</l>
                    <l xml:id="d001l631" n="108">Quam sit opus. Parce: est nostra Thalia loquax.</l>
                    <l xml:id="d001l632" n="109">Et mea nunc solito claudatur epistola more:</l>
                    <l xml:id="d001l633" n="110">Omnia sint vitae tempora laeta tuae.</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l634" n="tit.">16. eiusdem deprecatio ad Musas</p>
                    <l xml:id="d001l635" n="1">Quae iuga bicipitis Parnasi summa tenetis,</l>
                    <l xml:id="d001l636" n="2">Flectite nunc mentes ad mea verba, Deae.</l>
                    <l xml:id="d001l637" n="3">Vestra puer, Musae, semper sum castra sequutus:</l>
                    <l xml:id="d001l638" n="4">Vos scitis, nec opus testibus esse reor.</l>
                    <l xml:id="d001l639" n="5">Haec mihi prompta fuit manus ad quodcumque negotii,</l>
                    <l xml:id="d001l640" n="6">Seu purus, sive nubilus aether erat,</l>
                    <l xml:id="d001l641" n="7">Seu glacies adstricta gelu penderet hiberno,</l>
                    <l xml:id="d001l642" n="8">Sive siti premeret aestifer arma canis.</l>
                    <l xml:id="d001l643" n="9">Vix unquam levi nudabam casside frontem;</l>
                    <l xml:id="d001l644" n="10">Huic lateri semper pendulus ensis erat.</l>
                    <l xml:id="d001l645" n="11">Cognita nec melius fuerat res bellica multis</l>
                    <l xml:id="d001l646" n="12">Quam nobis, quamvis sim quoque paene puer.</l>
                    <l xml:id="d001l647" n="13">Assiduus quoniam doctum me fecerat usus:</l>
                    <l xml:id="d001l648" n="14">Usu, quidquid agas, est opus assiduo.</l>
                    <l xml:id="d001l649" n="15">Purpureas quater autumnus colligit uvas,</l>
                    <l xml:id="d001l650" n="16">Terra novo genuit gramina vere quater.</l>
                    <l xml:id="d001l651" n="17">Atque quater sensi brumalia frigora, postquam</l>
                    <l xml:id="d001l652" n="18">Sunt mea scripta novae nomina militiae.</l>
                    <l xml:id="d001l653" n="19">Quot sim perpessus, si quis discrimina quaeret,</l>
                    <l xml:id="d001l654" n="20">Tot sunt, veloces quot gerit aether equos.</l>
                    <l xml:id="d001l655" n="21">Tristia Gradivi me mallem bella, sequutum,</l>
                    <l xml:id="d001l656" n="22">Atque sub Anguigero tela tulisse duce.</l>
                    <l xml:id="d001l657" n="23">Nam cito defenso seu dives ab hoste redissem,</l>
                    <l xml:id="d001l658" n="24">Seu cito fatifero caesus ab hoste forem.</l>
                    <l xml:id="d001l659" n="25">Et tamen in primis memini legisse libellis</l>
                    <l xml:id="d001l660" n="26">Quae data sunt olim praemia militibus.</l>
                    <l xml:id="d001l661" n="27">Sed nunc plura capit terram qui vertit aratro;</l>
                    <l xml:id="d001l662" n="28">Et qui versare semina pergit humi.</l>
                    <l xml:id="d001l663" n="29">Plura capit vili iuvenis de munere cerdo,</l>
                    <l xml:id="d001l664" n="30">Pluraque lascivus praemia mimus habet</l>
                    <l xml:id="d001l665" n="31">Quam qui sacratas versatur Apollinis artes</l>
                    <l xml:id="d001l666" n="32">Et qui Pieriis cantibus evigilat.</l>
                    <l xml:id="d001l667" n="33">Quid prodest miserum me, dum spe fallor inani,</l>
                    <l xml:id="d001l668" n="34">Servitium semper pauperiemque pati?</l>
                    <l xml:id="d001l669" n="35">Est opus ut mea mens alias flectatur ad artes,</l>
                    <l xml:id="d001l670" n="36">Et, procul a bellis, otia lentus agam.</l>
                    <l xml:id="d001l671" n="37">Gaude, si vobis quid grati fecimus unquam,</l>
                    <l xml:id="d001l672" n="38">Castalli fontis incola, turba, vale!</l>
                    <l xml:id="d001l673" n="39">Et si forte mihi quemquam succedere vultis,</l>
                    <l xml:id="d001l674" n="40">Omnibus est noster dignior Antimachus.</l>
                    <l xml:id="d001l675" n="41">Est doctus certo nam spicula mittere iactu,</l>
                    <l xml:id="d001l676" n="42">Doctus et hostile vulnerat ense latus;</l>
                    <l xml:id="d001l677" n="43">Doctus et adversos cum percutit ictibus ictus,</l>
                    <l xml:id="d001l678" n="44">Atque acrem in girum flectere doctus equum.</l>
                    <l xml:id="d001l679" n="45">Est animo praestans, praestans est corpore, vincit</l>
                    <l xml:id="d001l680" n="46">Pelidem dextra, Nestora consilio.</l>
                    <l xml:id="d001l681" n="47">Ne meus inducat vobis fastidia sermo,</l>
                    <l xml:id="d001l682" n="48">Pierides et tu, fons sacer, usque vale!</l>
                </div2>
            </div1>
        </body>
    </text>
</TEI>
