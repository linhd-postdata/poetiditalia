<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="FILELF_G-amyr">
                    <title>Amyris, de vita et gestis Mahometi Turcorum imperatoris</title>
                    <title type="short">Amyris</title>
                    <abbr>Amyris</abbr>
                    <bibl>A. Manetti, 1978</bibl>
                </title>
                <author xml:id="FILELF_G" n="150.000">
                    <name>Filelfo, Giovanni Mario</name>
                    <date>Costantinopoli 1426 - Mantova 1480</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Mario Filelfo</persName>
                    <abbr>G. FILELFO</abbr>
                </author>
                <respStmt>
                    <resp>Reference basis text</resp>
                    <name>A. Manetti, 1978</name>
                </respStmt>
            </titleStmt>
            <extent>
                <measure unit="words" quantity="32476">32476</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Manetti, 1978</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d000" type="section" decls="#md" met="E">
                <head>
                    <title>praefatio</title>
                    <abbr>praef.</abbr>
                    <bibl source="digital">Ketty Peruch</bibl>
                </head>
                <p xml:id="d000l1" n="0|1">in Amyrida, nomine Othman Lilli Ferduccii</p>
                <lb/>
                <l xml:id="d000l2" n="1">Othman me precibus Lilli Ferduccius urget</l>
                <l xml:id="d000l3" n="2">Ut referam Turco parta trophaea duci;</l>
                <l xml:id="d000l4" n="3">Scilicet huius opem speratque cupitque poetae</l>
                <l xml:id="d000l5" n="4">Carmine quae gessit non peritura manu.</l>
                <l xml:id="d000l6" n="5">Huc feror, invitus licet; haec namque ipsa Latinis</l>
                <l xml:id="d000l7" n="6">Posse ego quam mallem dicere parta meis,</l>
                <l xml:id="d000l8" n="7">Et Venetis Turcos cessisse, Asiaque latere</l>
                <l xml:id="d000l9" n="8">In veteri, Europae deseruisse lares.</l>
                <l xml:id="d000l10" n="9">Non quia non meritus veniat Mahomettus ad astra</l>
                <l xml:id="d000l11" n="10">Laudibus extolli Martis ubique comes,</l>
                <l xml:id="d000l12" n="11">Sed quoniam exosus sit eum tum pontificalis</l>
                <l xml:id="d000l13" n="12">Ipse chorus, Christum tumque qui in orbe colit.</l>
                <l xml:id="d000l14" n="13">Insequitur namque ipse omnis, cunctisque minatur,</l>
                <l xml:id="d000l15" n="14">Esse Phrygum referens se quoque gente satum,</l>
                <l xml:id="d000l16" n="15">Deberique sibi quae stirps tenuisse Quirini</l>
                <l xml:id="d000l17" n="16">Dicitur, et Caesar quidquid ad usque Thylen.</l>
                <l xml:id="d000l18" n="17">Res est vera, tamen gestarum gloria rerum</l>
                <l xml:id="d000l19" n="18">Non modo cum nostris, sed sibi cum Lyciis,</l>
                <l xml:id="d000l20" n="19">Cum Medis, Phrygibusque suis, quique illa sequuntur</l>
                <l xml:id="d000l21" n="20">Iura, dedit primus quae Mahomettus eis.</l>
                <l xml:id="d000l22" n="21">Excipit hic nullum populumve ducemve; subegit</l>
                <l xml:id="d000l23" n="22">Nuper et in Cilicum sceptra superba sinu;</l>
                <l xml:id="d000l24" n="23">Quin etiam Persas cumulato milite caedit,</l>
                <l xml:id="d000l25" n="24">Et cogit gladiis flectere colla suis.</l>
                <l xml:id="d000l26" n="25">In Scythicos autem reges quae castra paravit,</l>
                <l xml:id="d000l27" n="26">Perdidit excelsas quot sua dextra domos!</l>
                <l xml:id="d000l28" n="27">Hic, ut Alexander, nec Graecis parcit, ut altum</l>
                <l xml:id="d000l29" n="28">Imperium titulis augeat et meritis,</l>
                <l xml:id="d000l30" n="29">Nec reliquis, quoscumque videt meliora fovere</l>
                <l xml:id="d000l31" n="30">Regna; cupit dominus solus in orbe coli.</l>
                <l xml:id="d000l32" n="31">Exosi hunc certe sumus hac aetate Latini,</l>
                <l xml:id="d000l33" n="32">Annibalem veluti Roma vetusta fuit.</l>
                <l xml:id="d000l34" n="33">Sed post fata hominum totidem totidemque legetur</l>
                <l xml:id="d000l35" n="34">Sponte, ut et Annibalis nunc quoque facta legunt.</l>
                <l xml:id="d000l36" n="35">Haec quot ubique manu temptabunt scribere larga,</l>
                <l xml:id="d000l37" n="36">Quae hoc aevo infractus dux Mahomettus agit!</l>
                <l xml:id="d000l38" n="37">Quae quamquam invitus nunc scripsi, invitus in hostem</l>
                <l xml:id="d000l39" n="38">Laudandum veni, non nisi vera tamen</l>
                <l xml:id="d000l40" n="39">Facta viri ingenio, nummisque et milite multo,</l>
                <l xml:id="d000l41" n="40">Et terra et pelago qualiacumque refert;</l>
                <l xml:id="d000l42" n="41">Sed quia discordes etiam sua fata Latini</l>
                <l xml:id="d000l43" n="42">Exagitant rebus desidiosa novis,</l>
                <l xml:id="d000l44" n="43">Et Christi quisquis cruce tectus debet Amyram</l>
                <l xml:id="d000l45" n="44">Perdere, et interdum mente manuque fovet.</l>
                <l xml:id="d000l46" n="45">Hoc gravius multo debet sine pace videri,</l>
                <l xml:id="d000l47" n="46">Hoc quoque ego his scriptis commonuisse velim,</l>
                <l xml:id="d000l48" n="47">Ut quia discordes populos grave perdit Amyras,</l>
                <l xml:id="d000l49" n="48">Concordi nostri se tueantur ope.</l>
                <l xml:id="d000l50" n="49">Haec ratio, ut referam quae gesserit hactenus ille,</l>
                <l xml:id="d000l51" n="50">Me cogit, videant ut sua damna mei,</l>
                <l xml:id="d000l52" n="51">Visaque formident, et formidata secare</l>
                <l xml:id="d000l53" n="52">Constituant animis in sua iura piis.</l>
                <l xml:id="d000l54" n="53">Fer, Mahomette, precor, patienter si tua Lillus</l>
                <l xml:id="d000l55" n="54">Facta velit scribi, cum mea damna queror.</l>
                <l xml:id="d000l56" n="55">Namque novae Romae satus et de stirpe superba,</l>
                <l xml:id="d000l57" n="56">Quam mallem rueres, quam superasse meos!</l>
                <l xml:id="d000l58" n="57">Quin et ab Italico cretus patre, quam tibi mallem</l>
                <l xml:id="d000l59" n="58">Praecipere Italiam, quam metuisse tuos!</l>
                <l xml:id="d000l60" n="59">Imo, ubi sim Christi leges et iussa secutus,</l>
                <l xml:id="d000l61" n="60">De Mahomettana nil mihi gente sapit.</l>
                <l xml:id="d000l62" n="61">Quae tamen egregie gessisti, ea laudo, sed esse</l>
                <l xml:id="d000l63" n="62">Haec tua, nec placuit, nec placuisse potest.</l>
            </div1>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Ketty Peruch</bibl>
                </head>
                <p xml:id="d001l1" n="0|1">de vita rebusque gestis invictissimi regis | et imperatoris clarissimi Mahometti Turcorum principis</p>
                <lb/>
                <l xml:id="d001l2" n="1">Dicere fert animus res nostro errore peractas</l>
                <l xml:id="d001l3" n="2">Et pace et bello Mahometti, cuius in orbe</l>
                <l xml:id="d001l4" n="3">Nomen ubique viris gravibus mirabile, cuius</l>
                <l xml:id="d001l5" n="4">Fama polum cervice subit, quem laetifer ornat</l>
                <l xml:id="d001l6" n="5">Saturnus meritis. Modo tu mihi, Phoebe, favere</l>
                <l xml:id="d001l7" n="6">Constituas, Musaeque novem celebrare choreas,</l>
                <l xml:id="d001l8" n="7">Ut metuant Turcos Christi qui signa sequuntur;</l>
                <l xml:id="d001l9" n="8">Atque obstent cuncti, captis concorditer armis,</l>
                <l xml:id="d001l10" n="9">Me referente quibus potitur rex ille triumphis.</l>
                <l xml:id="d001l11" n="10">Incipiam a teneris. Ubi primum crevit Amyras,</l>
                <l xml:id="d001l12" n="11">Natus Amoratti, coepitque parentis imago</l>
                <l xml:id="d001l13" n="12">De puero sperare suo, tunc signa futuri</l>
                <l xml:id="d001l14" n="13">Regis clara dedit, veluti cum prima leonis</l>
                <l xml:id="d001l15" n="14">Declarat facies quanto cum robore surgat.</l>
                <l xml:id="d001l16" n="15">Mitto quibus monstris se quondam expresserit alta</l>
                <l xml:id="d001l17" n="16">Mente ducem, patribusque suis proavisque priorem.</l>
                <l xml:id="d001l18" n="17">Namque ubi liquisset nondum cunabula, visa</l>
                <l xml:id="d001l19" n="18">Flama fuit cinxisse caput; miratur alumna,</l>
                <l xml:id="d001l20" n="19">Ancillaeque instant flagrantem extinguere. Sed res,</l>
                <l xml:id="d001l21" n="20">Fatiferi ostensura viri memorabile signum,</l>
                <l xml:id="d001l22" n="21">Prosequitur commissa sibi, celsasque per aedis</l>
                <l xml:id="d001l23" n="22">Labitur, et Pursae complectitur amphitheatrum.</l>
                <l xml:id="d001l24" n="23">Concurrunt proceres, quaeruntque quid inclyta flamis</l>
                <l xml:id="d001l25" n="24">Regia tam diris urbsque undique tota cremetur.</l>
                <l xml:id="d001l26" n="25">Denique conspiciunt purum super aethera ferri</l>
                <l xml:id="d001l27" n="26">Hunc ignem, nec obesse urbi, nec gentibus ullis,</l>
                <l xml:id="d001l28" n="27">Nec domui regis. Portenta ea sola fuisse,</l>
                <l xml:id="d001l29" n="28">Ex quibus infantis Mahometti gloria cerni</l>
                <l xml:id="d001l30" n="29">Posset et egregium decus et virtutis imago;</l>
                <l xml:id="d001l31" n="30">Haud decernentes quae multa incendia dicat</l>
                <l xml:id="d001l32" n="31">Ignis is illorum patriae, quos castra sequentur</l>
                <l xml:id="d001l33" n="32">Discordes animis, quamquam ampla laude beatos.</l>
                <l xml:id="d001l34" n="33">Certus Amorattim tunc nuncius ante parentem</l>
                <l xml:id="d001l35" n="34">Admonet, inde omnis populosque ducesque, quid instet</l>
                <l xml:id="d001l36" n="35">Sperandum Othmannis praeclaro sanguine cretis</l>
                <l xml:id="d001l37" n="36">Troados eximiae stirpis, quam Iupiter, alto</l>
                <l xml:id="d001l38" n="37">Prospiciens solio, tanto decoraret honore.</l>
                <l xml:id="d001l39" n="38">Sic rentur populi Mahometti legibus aucti.</l>
                <l xml:id="d001l40" n="39">Fit plausus populorum maximus undique, quorum</l>
                <l xml:id="d001l41" n="40">Europaeque Asiaeque urbes complentur, et ingens</l>
                <l xml:id="d001l42" n="41">Risus ad astra volat, quamvis Romana propago,</l>
                <l xml:id="d001l43" n="42">Quique colunt Christi leges id ferre moleste</l>
                <l xml:id="d001l44" n="43">Non nequeant, quoniam Mahomettus iura tueri</l>
                <l xml:id="d001l45" n="44">Dicat avi et sectetur eum, qui, qualis in orbe</l>
                <l xml:id="d001l46" n="45">Vixerit, ipsa docet scriptae experientia vitae.</l>
                <l xml:id="d001l47" n="46">Nam locus hic fidei non est reserare volumen,</l>
                <l xml:id="d001l48" n="47">Scindere nec lites sectarum. Maximus olim</l>
                <l xml:id="d001l49" n="48">Annibal et Pyrrhus, nec id idem credidit; ambos</l>
                <l xml:id="d001l50" n="49">Romani ad summum metuerunt, gloria quorum</l>
                <l xml:id="d001l51" n="50">Historia recitatur adhuc, Christique fideles</l>
                <l xml:id="d001l52" n="51">Nedum commemorant, sed et admirantur et ornant</l>
                <l xml:id="d001l53" n="52">Laudibus eximiis quidquid narratur in illis.</l>
                <l xml:id="d001l54" n="53">Fac Mahomettus ab iis cretus sit, maximus alter</l>
                <l xml:id="d001l55" n="54">Annibal aut Pyrrhus, Cyrusve, satusve Philippo;</l>
                <l xml:id="d001l56" n="55">De Mahomettano non est mea cura cliente</l>
                <l xml:id="d001l57" n="56">Dicere, sed quantus rex sit, quam saevus in armis;</l>
                <l xml:id="d001l58" n="57">Quem metuant nostri, non aspernentur euntem;</l>
                <l xml:id="d001l59" n="58">Ut solet anguis edax, qui, ni caveatur in hortis,</l>
                <l xml:id="d001l60" n="59">Crescit eis quibus est formido immensa futura.</l>
                <l xml:id="d001l61" n="60">Cogito ea invitus, sed res me cogit amicos</l>
                <l xml:id="d001l62" n="61">Admonuisse meos, fidei qui sancta videntur</l>
                <l xml:id="d001l63" n="62">Iussa fovere sinu, cruce quos signavit honestus</l>
                <l xml:id="d001l64" n="63">Relligionis apex, ne fidant sedicioni,</l>
                <l xml:id="d001l65" n="64">Factio ne privata trahat quos pungit Amyras.</l>
                <l xml:id="d001l66" n="65">Hic est ille quidem Mahomettus, cuius honores</l>
                <l xml:id="d001l67" n="66">Aetas prima patri magnos perhibere suisque</l>
                <l xml:id="d001l68" n="67">Incoepit populis. Nam cum vix degeret annos</l>
                <l xml:id="d001l69" n="68">Bis senos, legesque suis et iura ministrans,</l>
                <l xml:id="d001l70" n="69">Ostendebat opes animi mentisque decorum,</l>
                <l xml:id="d001l71" n="70">Pullus equi qualis, primisque morsibus audax,</l>
                <l xml:id="d001l72" n="71">Et salit et cursu latum perlabitur aequor.</l>
                <l xml:id="d001l73" n="72">Mirabantur enim seniores quantus et ore,</l>
                <l xml:id="d001l74" n="73">Quantus et ingenio Mahomettus posset Amyras</l>
                <l xml:id="d001l75" n="74">Esse Asiae, et quandoque duces domuisse potentes.</l>
                <l xml:id="d001l76" n="75">Namque animo instabat forti puerilibus annis,</l>
                <l xml:id="d001l77" n="76">Integer, haudquaquam somnove cybove dicatus.</l>
                <l xml:id="d001l78" n="77">Barbarus hic mos est raro neglectus, ut ille</l>
                <l xml:id="d001l79" n="78">Qui reliquis praestet nummis regnove, sedere</l>
                <l xml:id="d001l80" n="79">Saepe velit medius, nonnunquam sumere Bacchum</l>
                <l xml:id="d001l81" n="80">Devastatorem cerebri, cum crapula fervet</l>
                <l xml:id="d001l82" n="81">Et diversorum pondus tam grande cyborum,</l>
                <l xml:id="d001l83" n="82">Ut subeat stomachi dolor atque profunda frenaesis</l>
                <l xml:id="d001l84" n="83">Interdum et mortis species non una nefandae.</l>
                <l xml:id="d001l85" n="84">O sine lege viros, quos nausea torqueat atque</l>
                <l xml:id="d001l86" n="85">Dira fatigatos bilis consumet, orexis</l>
                <l xml:id="d001l87" n="86">Cogat abortivis vitam consumere cultris!</l>
                <l xml:id="d001l88" n="87">Hinc subitae mortes morbique, quot enumerare</l>
                <l xml:id="d001l89" n="88">Difficile est. Sed nulla quies: tantilla voluptas.</l>
                <l xml:id="d001l90" n="89">Namque, ubi fervescunt vino populive ducesve,</l>
                <l xml:id="d001l91" n="90">Quo sint consilio, mentisve vigore? Quid illi</l>
                <l xml:id="d001l92" n="91">Turpe putent, quod turpe queat foedumque vocari?</l>
                <l xml:id="d001l93" n="92">Hinc lasciva Venus, cothyosque libido rigescit,</l>
                <l xml:id="d001l94" n="93">Otiaque enervant mentes languentia cunctas.</l>
                <l xml:id="d001l95" n="94">Otia si subeunt animos mortalia, vitae</l>
                <l xml:id="d001l96" n="95">Concidit omnis honos, caecoque remittitur Horco,</l>
                <l xml:id="d001l97" n="96">Atque gerendarum turbatur gratia rerum.</l>
                <l xml:id="d001l98" n="97">Haud talis Mahomettus erat, quem gloria tantum</l>
                <l xml:id="d001l99" n="98">Delectabat, amor famae quem ceperat amplae.</l>
                <l xml:id="d001l100" n="99">Et licet id doleam: doleo sit tantus Amyras,</l>
                <l xml:id="d001l101" n="100">A puero talis fieret. Conduceret orbi,</l>
                <l xml:id="d001l102" n="101">Praecipue nobis, qui Christi iussa tuemur,</l>
                <l xml:id="d001l103" n="102">Ut minor esset; eum tamen ut virtute sciamus</l>
                <l xml:id="d001l104" n="103">Esse olim veteri bellis nostraeque ruinae</l>
                <l xml:id="d001l105" n="104">Intentum, recito, ceu formidabile monstrum</l>
                <l xml:id="d001l106" n="105">His instare malis; idcirco esse omnibus omni</l>
                <l xml:id="d001l107" n="106">Ingenio contra obsistendum, mente manuque.</l>
                <l xml:id="d001l108" n="107">Haud hunc, ut reliquos olim populosque ducesque</l>
                <l xml:id="d001l109" n="108">Turcorum, lecto sterni placidaque quiete,</l>
                <l xml:id="d001l110" n="109">Atque deae Veneris manibusque sinuque foveri,</l>
                <l xml:id="d001l111" n="110">Nunquam inter socios, socios si dicimus esse</l>
                <l xml:id="d001l112" n="111">Primorum pueros procerumque, gulosus haberi;</l>
                <l xml:id="d001l113" n="112">Semper equo intentus, cursuve acrive palestra.</l>
                <l xml:id="d001l114" n="113">Laetus honorabat fortes quos esse sciebat,</l>
                <l xml:id="d001l115" n="114">Quosve recensebant alii; luctamine miro</l>
                <l xml:id="d001l116" n="115">Exercere manus, ferrove accingere vires.</l>
                <l xml:id="d001l117" n="116">Aeacides qualis fertur, cum venit Ulysses</l>
                <l xml:id="d001l118" n="117">Graecorum speculator, eas intentius in res</l>
                <l xml:id="d001l119" n="118">Se vertisse, quibus ducis expenduntur honores,</l>
                <l xml:id="d001l120" n="119">Si bellis praeludit. Erat curiosus in altis</l>
                <l xml:id="d001l121" n="120">Silvarum speculis iuvenili ductus amore</l>
                <l xml:id="d001l122" n="121">Praedarum, veteremve suem ferrove petebat</l>
                <l xml:id="d001l123" n="122">Gangeticam tygrem. Quin et semel arma leoni</l>
                <l xml:id="d001l124" n="123">Inserere est ausus, metuit nec rostra nec arctus,</l>
                <l xml:id="d001l125" n="124">Membra nec atra feri. Novus alter in orbe reluxit</l>
                <l xml:id="d001l126" n="125">Amphitrioniades, Mahometti nomine tutus.</l>
                <l xml:id="d001l127" n="126">Quis referat quotiens pavidus pater inquit inique:</l>
                <l xml:id="d001l128" n="127">"Quid te discrucias monstris? Quid perdere quaeris</l>
                <l xml:id="d001l129" n="128">Ante diem hanc animam, cum qua mea iuncta feratur</l>
                <l xml:id="d001l130" n="129">In praeceps? Fiant Othmanni pulveris instar?</l>
                <l xml:id="d001l131" n="130">Parce tibi atque mihi" dixit pater "arma repone,</l>
                <l xml:id="d001l132" n="131">Ni videas armis in regna tuenda necesse".</l>
                <l xml:id="d001l133" n="132">At Mahomettus iners nusquam, nec languidus usquam:</l>
                <l xml:id="d001l134" n="133">"Pone, pater" dixit "gelido de corde pavorem.</l>
                <l xml:id="d001l135" n="134">Si me fata velint hac tandem perdere morte,</l>
                <l xml:id="d001l136" n="135">Ut suis aggressu, tygrisve, acrisve leonis,</l>
                <l xml:id="d001l137" n="136">Haec anima, his vinclis resoluta, e pectore ad altum</l>
                <l xml:id="d001l138" n="137">Aethera perveniat, quamvis nolimve velimve:</l>
                <l xml:id="d001l139" n="138">Ocyus aut saero fatis rapiemur iniquis.</l>
                <l xml:id="d001l140" n="139">Fata trahunt homines, quacumque in parte ferantur;</l>
                <l xml:id="d001l141" n="140">Fata instant, repetuntque suum immutata favorem.</l>
                <l xml:id="d001l142" n="141">Interea praestat regem praeludere bellis,</l>
                <l xml:id="d001l143" n="142">Expugnare feras et praedam quaerere cursu</l>
                <l xml:id="d001l144" n="143">Ac iaculis, quam si lecto iaceamus inertes,</l>
                <l xml:id="d001l145" n="144">Et nihil intentemus, opem quod tradat honori".</l>
                <l xml:id="d001l146" n="145">Ductus Amorattis quotiens simul ipse pavore</l>
                <l xml:id="d001l147" n="146">Et simul ex procerum numero iuvenesque senesque</l>
                <l xml:id="d001l148" n="147">Dicere et hortari Mahomettum multa coacti,</l>
                <l xml:id="d001l149" n="148">Assiduo ut vellet tandem indulgere labori,</l>
                <l xml:id="d001l150" n="149">Et placidae praebere animum corpusque quieti!</l>
                <l xml:id="d001l151" n="150">Sed vetuit vel stella premens, vel ab Herculis armis</l>
                <l xml:id="d001l152" n="151">Fervor inextinctus, fatali munere pulsus</l>
                <l xml:id="d001l153" n="152">In Mahomettanam mentem, studiumque perenne.</l>
                <l xml:id="d001l154" n="153">Inde etiam obscura vox nocte est visa referre</l>
                <l xml:id="d001l155" n="154">Haec ad Amorattim de nato clara parentem:</l>
                <l xml:id="d001l156" n="155">"Siste, pater, nolique animam vexare dolore</l>
                <l xml:id="d001l157" n="156">Pro puero, ut silvis instet, totusque feratur</l>
                <l xml:id="d001l158" n="157">In praeceps, cum saevit aper, fremituque leones</l>
                <l xml:id="d001l159" n="158">Omne nemus complent, tygresque ursique rigescunt.</l>
                <l xml:id="d001l160" n="159">Fecit idem Hippolytus, Cambises, Parthenopaeus</l>
                <l xml:id="d001l161" n="160">Et Cephalus, Cyrusque; duces fecere priores,</l>
                <l xml:id="d001l162" n="161">Quorum fama urbes non est moritura per amplas;</l>
                <l xml:id="d001l163" n="162">Praelusere etenim bellis, didicereque nervis</l>
                <l xml:id="d001l164" n="163">Spicula curvatis longo dimittere tractu,</l>
                <l xml:id="d001l165" n="164">Hammentumque manu componere, vel leviore</l>
                <l xml:id="d001l166" n="165">Interdum nodo pungentes erigere hastas.</l>
                <l xml:id="d001l167" n="166">Visne ut is in lecto marcescat? Visne quieti</l>
                <l xml:id="d001l168" n="167">Usque adeo studeat, turpescant singula donec</l>
                <l xml:id="d001l169" n="168">Membra viro, fiatque alius quam dignus Amyras,</l>
                <l xml:id="d001l170" n="169">Stirpe Amorattea? Parcat tua sedula cura,</l>
                <l xml:id="d001l171" n="170">Atque eat in cineres tanti mens vana parentis,</l>
                <l xml:id="d001l172" n="171">Et desis potius nato, quam desit amori</l>
                <l xml:id="d001l173" n="172">Laudis, et ingenio regis studioque virili is".</l>
                <l xml:id="d001l174" n="173">Haec ubi dicta dedit, similis vel Apollinis alter,</l>
                <l xml:id="d001l175" n="174">Vel fatum, subito cessavit cura parentis,</l>
                <l xml:id="d001l176" n="175">Atque pavor prior ille gravis; successit honesti</l>
                <l xml:id="d001l177" n="176">Iusticiaeque favor, virtutis imago futurae,</l>
                <l xml:id="d001l178" n="177">Si sunt vera, sui referunt quae multa clientes,</l>
                <l xml:id="d001l179" n="178">Sed sint ficta etiam: facient haec vera fateri</l>
                <l xml:id="d001l180" n="179">Quae gessit tenus hac Mahomettus, Marte tremendus,</l>
                <l xml:id="d001l181" n="180">Ignis edax veluti, semel est qui lapsus in agros.</l>
                <l xml:id="d001l182" n="181">Venit et illa dies, qua, cum Mahomettus in agro</l>
                <l xml:id="d001l183" n="182">Thraiicio socios multa ad discrimina multos</l>
                <l xml:id="d001l184" n="183">Cogeret, et solus, reliquis abeuntibus, esset;</l>
                <l xml:id="d001l185" n="184">Occurrere duae. Subitus stupor exit in arctus,</l>
                <l xml:id="d001l186" n="185">Horrescitque comis, vocemque repressit euntem.</l>
                <l xml:id="d001l187" n="186">Harum aliam ornatu miro gemmisque nitentem</l>
                <l xml:id="d001l188" n="187">Cernit, et eximia specie, fucata licet sit;</l>
                <l xml:id="d001l189" n="188">Nec spectantur enim congressu singula primo;</l>
                <l xml:id="d001l190" n="189">Ast aliam aspectuque gravem, formaque verendam</l>
                <l xml:id="d001l191" n="190">Esse videt, quamvis ea non sit pompa, lapilli</l>
                <l xml:id="d001l192" n="191">Nec tot in hac picti. Confusus vertit utrimque</l>
                <l xml:id="d001l193" n="192">Nunc oculos, nunc saepe animum, nescitque quid illa</l>
                <l xml:id="d001l194" n="193">Illave pulchra velit, iuvenemque prehendere solum</l>
                <l xml:id="d001l195" n="194">Optarit. Sed prima suas componere laudes</l>
                <l xml:id="d001l196" n="195">Coepit, et his iuvenem Mahomettum inducere verbis,</l>
                <l xml:id="d001l197" n="196">Ut de se possit, lasciva, aliquando mereri,</l>
                <l xml:id="d001l198" n="197">Qualia Sirenes cantu dicuntur amoeno</l>
                <l xml:id="d001l199" n="198">Ut pelago mergatur inops qui credidit illis.</l>
                <l xml:id="d001l200" n="199">"Quid, Mahomette, paras cui nulla est grata libido,</l>
                <l xml:id="d001l201" n="200">Nulla voluptatis ratio? Num divus, in orbe</l>
                <l xml:id="d001l202" n="201">Dum vivis, superesse putas, templisque litari</l>
                <l xml:id="d001l203" n="202">Thure cupis? Si vivus ades pro numine sancto</l>
                <l xml:id="d001l204" n="203">Esse hominum terror, rebus male consulis istis</l>
                <l xml:id="d001l205" n="204">Quas fecere tui. Nam, cum dicere tyrannus,</l>
                <l xml:id="d001l206" n="205">Non fortis, sed dirus eris, non gratus et acer,</l>
                <l xml:id="d001l207" n="206">Sed qui terrifices populos, crudelis Amyras.</l>
                <l xml:id="d001l208" n="207">Asperitate tua noli tibi cuncta parare,</l>
                <l xml:id="d001l209" n="208">Dura simul, quae vita solet iucunda referre.</l>
                <l xml:id="d001l210" n="209">Hippolytus, silvis quia delectatus, obivit</l>
                <l xml:id="d001l211" n="210">In silvis etiam caecum compulsus ad Horcum;</l>
                <l xml:id="d001l212" n="211">Nec iuveni Dictina suo, nec profuit ulla</l>
                <l xml:id="d001l213" n="212">Vesta suo, siquidem fatis consumptus iniquis,</l>
                <l xml:id="d001l214" n="213">Nulla voluptatis didicit fomenta tenere.</l>
                <l xml:id="d001l215" n="214">Quam melius multi sibi consuluere Pelasgi</l>
                <l xml:id="d001l216" n="215">Romulidaeque, quibus vel non ingrata libido,</l>
                <l xml:id="d001l217" n="216">Vel iucunda fuit, quos non tam dira rebelles</l>
                <l xml:id="d001l218" n="217">Vita fatigavit, variis erroribus acta!</l>
                <l xml:id="d001l219" n="218">Namque etiam Alcides, qui tot modo monstra subegit,</l>
                <l xml:id="d001l220" n="219">Tot domuit belloque duces ferroque tyrannos,</l>
                <l xml:id="d001l221" n="220">Omphalicoque sinu cui Lydia pulchra placeret,</l>
                <l xml:id="d001l222" n="221">Atque Hyoles voluit manibus requiescere tactis,</l>
                <l xml:id="d001l223" n="222">Et facinus muliebre sequi, lectoque iacere,</l>
                <l xml:id="d001l224" n="223">Otia consumens nullis contraria votis.</l>
                <l xml:id="d001l225" n="224">Thesides autem, voluit si durior esse,</l>
                <l xml:id="d001l226" n="225">Iure dedit poenas. Nam Theseus inclytus ille,</l>
                <l xml:id="d001l227" n="226">Saemine de cuius natus esset, ducere Phedram</l>
                <l xml:id="d001l228" n="227">Non veritus, scopulis Ariadnen nocte fefellit;</l>
                <l xml:id="d001l229" n="228">Hancque illamque simul seduxerat ante sororem.</l>
                <l xml:id="d001l230" n="229">Quid dedit Aesonides de se memorabile genti</l>
                <l xml:id="d001l231" n="230">Eximiumque suae, nisi quod de Colchide ducta</l>
                <l xml:id="d001l232" n="231">Dilectaque tulit vellus mirabile cunctis?</l>
                <l xml:id="d001l233" n="232">At Caesar, cui tantus honos, quem progenitorem</l>
                <l xml:id="d001l234" n="233">Erexere tui, nonne est quandoque remissus</l>
                <l xml:id="d001l235" n="234">Et Veneri ascriptus, quando est ea sola voluptas</l>
                <l xml:id="d001l236" n="235">Quae generat terris quidquid laudatur in amplis?</l>
                <l xml:id="d001l237" n="236">Ni foret unus amor Venus et lasciva, clientes</l>
                <l xml:id="d001l238" n="237">Quae defendit, honos nullus sequeretur amantes</l>
                <l xml:id="d001l239" n="238">Nullus amiciciae fructus. Fera quippe leena</l>
                <l xml:id="d001l240" n="239">Vel laudabilior, vel non demissior esset,</l>
                <l xml:id="d001l241" n="240">Quam vir quisque, viros si non foret unus in omnis</l>
                <l xml:id="d001l242" n="241">Verus amor. Sua namque leo defendit ubique</l>
                <l xml:id="d001l243" n="242">Saemina, de foetuque suo fera pessima curat.</l>
                <l xml:id="d001l244" n="243">Si furis in silvis, non est tua vita virilis.</l>
                <l xml:id="d001l245" n="244">Si delectaris gladio, si spicula tractas,</l>
                <l xml:id="d001l246" n="245">Omne genus taeli si te suasore putatur</l>
                <l xml:id="d001l247" n="246">Esse aliquid magnum, quo nobilitetur origo</l>
                <l xml:id="d001l248" n="247">Regalis, tu iure tibi contrarius esse</l>
                <l xml:id="d001l249" n="248">Quaeris, et ingratam pergis confundere vitam.</l>
                <l xml:id="d001l250" n="249">Praeludis, dices, bellis, quia saepe necesse</l>
                <l xml:id="d001l251" n="250">Arma putes gestare humeris et stringere ferrum.</l>
                <l xml:id="d001l252" n="251">Quis te cogit, opes cum sint tibi regnaque tanta,</l>
                <l xml:id="d001l253" n="252">Bella parare? Cupis num forsan signifer orbis</l>
                <l xml:id="d001l254" n="253">Esse unus, socius cui non sit belliger ullus?</l>
                <l xml:id="d001l255" n="254">Quam male cuncta tenes, quam non tibi cognita recte</l>
                <l xml:id="d001l256" n="255">Sunt iuveni, quae fata solent committere fatis!</l>
                <l xml:id="d001l257" n="256">Una eademque dies Croesum pervexerat alto,</l>
                <l xml:id="d001l258" n="257">Ut Cyrum superaret eum, quem tota timebat</l>
                <l xml:id="d001l259" n="258">Graecia, quem Persae regem videre ferocem;</l>
                <l xml:id="d001l260" n="259">Haec eadem Cyro Croesum servire coegit.</l>
                <l xml:id="d001l261" n="260">Haec quotiens fortuna solet componere mendax!</l>
                <l xml:id="d001l262" n="261">Sic, qui mane fuit regum clarissimus, ille,</l>
                <l xml:id="d001l263" n="262">Nondum se pelago Phoebo mergente, et egenus</l>
                <l xml:id="d001l264" n="263">Et miser est, vitamque sibi vix rite tuetur.</l>
                <l xml:id="d001l265" n="264">Prospice Troiani quondam sacra culmina regni,</l>
                <l xml:id="d001l266" n="265">Unde tibi genus est, quamquam sunt inde Latini</l>
                <l xml:id="d001l267" n="266">Progeniti plerique duces regesque potentes;</l>
                <l xml:id="d001l268" n="267">Prospice finitimas hinc inde in singula terras</l>
                <l xml:id="d001l269" n="268">Regna Asiae. En Babylon priscis spoliata trophaeis,</l>
                <l xml:id="d001l270" n="269">En Medi, regesque alii, quos fama recenset.</l>
                <l xml:id="d001l271" n="270">Asyrios sileo, celsae et Karthaginis arces,</l>
                <l xml:id="d001l272" n="271">Et quidquid tam grande fuit, quod nomen ad astra</l>
                <l xml:id="d001l273" n="272">Provehat; id totum est nihil inter praemia vitae.</l>
                <l xml:id="d001l274" n="273">Quanta voluptatis ratio fuit omnibus, et res</l>
                <l xml:id="d001l275" n="274">Quam iucunda, potest tam quilibet esse beatus,</l>
                <l xml:id="d001l276" n="275">Atque aestimari, regnum tenuisse quietum!</l>
                <l xml:id="d001l277" n="276">Namque homo mortalis vitam nec vivere temptet</l>
                <l xml:id="d001l278" n="277">Aeternam, nec speret: ei concurrit imago</l>
                <l xml:id="d001l279" n="278">Mortis ubique suae; quacumque incedit, ibi fit</l>
                <l xml:id="d001l280" n="279">Occursus mortis; reparareque fata quis instet</l>
                <l xml:id="d001l281" n="280">Inreparabilibus veniant cum dira maniplis?</l>
                <l xml:id="d001l282" n="281">Pulverolenta autem conduntur membra sepulchris,</l>
                <l xml:id="d001l283" n="282">Mentio defuncti nec fit quandoque, licet sit</l>
                <l xml:id="d001l284" n="283">Maximus ille ducum; paucis memorabitur, ut si</l>
                <l xml:id="d001l285" n="284">Res nova sit, nolitque cliens dimittere nomen</l>
                <l xml:id="d001l286" n="285">Patroni cito. Nulla tamen fit mentio tandem.</l>
                <l xml:id="d001l287" n="286">De proavis dic, quaeso, tuis quem saepe recenses,</l>
                <l xml:id="d001l288" n="287">Cuius nomen amas? Vel fac dilexeris illud:</l>
                <l xml:id="d001l289" n="288">Quid prodest misero, semel est Acherontis in undas</l>
                <l xml:id="d001l290" n="289">Qui lapsus, nullumque potest recreare dolorem?</l>
                <l xml:id="d001l291" n="290">Vivite felices, dum vivitis, optima, reges,</l>
                <l xml:id="d001l292" n="291">Ducentes vitae mortalis praemia, quorum</l>
                <l xml:id="d001l293" n="292">Summa voluptatis ratio domat omnia dura.</l>
                <l xml:id="d001l294" n="293">Has silvas committe tuis; si bella gerenda</l>
                <l xml:id="d001l295" n="294">Sunt, itidem committe tuis; tibi grata libido</l>
                <l xml:id="d001l296" n="295">Sit vitae, iucundus amor. Sint otia cara,</l>
                <l xml:id="d001l297" n="296">Quae servent quodcumque paras. Tibi regna tot uni</l>
                <l xml:id="d001l298" n="297">Carus Amorattis pater et genus omne tuorum</l>
                <l xml:id="d001l299" n="298">Accumulavit. Ama tantum. Sunt caetera praesto;</l>
                <l xml:id="d001l300" n="299">Quod si me sequeris, si me duce quaeris haberi</l>
                <l xml:id="d001l301" n="300">Magnus in orbe, potes quod vix potuere priores,</l>
                <l xml:id="d001l302" n="301">Esse alius, fuerint quam qui tot regna tenebant.</l>
                <l xml:id="d001l303" n="302">Annibal, ut didicisse potes, consumptus in armis,</l>
                <l xml:id="d001l304" n="303">Inrequietus erat, noctesque diesque Quirites</l>
                <l xml:id="d001l305" n="304">Insectabatur, summis erroribus actos;</l>
                <l xml:id="d001l306" n="305">Vixque semel gustavit opem, quam ferre libido</l>
                <l xml:id="d001l307" n="306">Cara solet, mensa est Campana ubi forte parata.</l>
                <l xml:id="d001l308" n="307">Denique, post varios non parva in bella labores,</l>
                <l xml:id="d001l309" n="308">Post tot inoppresse mentis sine fine dolores,</l>
                <l xml:id="d001l310" n="309">Cum neque gustaret sibi delectabile quicquam,</l>
                <l xml:id="d001l311" n="310">Nec posset firmare pedem sine fraude dolisque,</l>
                <l xml:id="d001l312" n="311">Succubuit fatis, propriumque referre venenum</l>
                <l xml:id="d001l313" n="312">Est vitae quandoque suae patribusque coactus.</l>
                <l xml:id="d001l314" n="313">Quid referam Pyrrhum, quid Persem, quidque peremptos</l>
                <l xml:id="d001l315" n="314">Tot regesque ducesque, quibus contraria fata</l>
                <l xml:id="d001l316" n="315">Opposuere manus, mortemque dedere propinquam?</l>
                <l xml:id="d001l317" n="316">Haec meditere, precor, Mahomette, haec singula tecum</l>
                <l xml:id="d001l318" n="317">Fac rursusque iterumque velis prudenter adire,</l>
                <l xml:id="d001l319" n="318">Atque volutantem iuvenem mea cura recondat".</l>
                <l xml:id="d001l320" n="319">Vix ea finierat mulier formosa superne;</l>
                <l xml:id="d001l321" n="320">Cum speciosa intus, nec enim fucata: "Quid" inquit</l>
                <l xml:id="d001l322" n="321">"Haec tibi promittat, bene si, Mahomette, monentem</l>
                <l xml:id="d001l323" n="322">Accipis, id nihil est, nisi vani praemia somni,</l>
                <l xml:id="d001l324" n="323">Quae grave mortalis pondus solet aedere vitae.</l>
                <l xml:id="d001l325" n="324">Otia quod subeas, quod te delectet ineptus</l>
                <l xml:id="d001l326" n="325">Ullus amor, quod sit tibi grata libido, perinde est</l>
                <l xml:id="d001l327" n="326">Ac si te pecori similem cupis esse iacenti</l>
                <l xml:id="d001l328" n="327">In stabulis, nullumque decus laudemque tenenti.</l>
                <l xml:id="d001l329" n="328">Namque, quod occulimur loculis, mortalibus usi</l>
                <l xml:id="d001l330" n="329">Corporibus, quid est, si mens aeterna supersit</l>
                <l xml:id="d001l331" n="330">Nec moritura queat caeli sperare cacumen?</l>
                <l xml:id="d001l332" n="331">Quo praestaret homo reliquis animantibus unus,</l>
                <l xml:id="d001l333" n="332">Si sibi vivendum fore duceret, ut solet ipsa</l>
                <l xml:id="d001l334" n="333">Bellua, quae tantum praesentia cogitat, et nil</l>
                <l xml:id="d001l335" n="334">Praeteritum meminit, nil pensat vana futurum,</l>
                <l xml:id="d001l336" n="335">Otia delectant quam maxima? Quippe quietis</l>
                <l xml:id="d001l337" n="336">Est avida, atque cybi, somnique, libidinis atque.</l>
                <l xml:id="d001l338" n="337">Sed vir, in ore deus cui iussit ut esset imago</l>
                <l xml:id="d001l339" n="338">Sculpta sui, ingeniumque dedit mentemque profundam,</l>
                <l xml:id="d001l340" n="339">Alterius vitae maiorem ducere curam</l>
                <l xml:id="d001l341" n="340">Debet, et hanc illi committi; quae sibi nomen</l>
                <l xml:id="d001l342" n="341">Si meruit vitae, vita est virtute sequente</l>
                <l xml:id="d001l343" n="342">Atque modum statuente suum: nec mortis imago</l>
                <l xml:id="d001l344" n="343">Terreat illorum mentes, qui occumbere fatis</l>
                <l xml:id="d001l345" n="344">Debent velle, modo sit gloria vera superstes,</l>
                <l xml:id="d001l346" n="345">Quae famam defendat eam, cui nomen ubique est.</l>
                <l xml:id="d001l347" n="346">Namque quod Alcides, post caesos Marte tyrannos,</l>
                <l xml:id="d001l348" n="347">In facinus muliebre ruit, non laudibus ullam</l>
                <l xml:id="d001l349" n="348">Addidit illius, sed ob hoc fit turpior huius</l>
                <l xml:id="d001l350" n="349">Fama; nec obiiciat quod amavit et acer Iason,</l>
                <l xml:id="d001l351" n="350">Et Theseus, Caesarque. Alios queat addere multos,</l>
                <l xml:id="d001l352" n="351">Quos deturpat iners vitae et scelerata libido.</l>
                <l xml:id="d001l353" n="352">Errat et in silvis sine praeda aliquando molossus</l>
                <l xml:id="d001l354" n="353">Et spartana canis; semel est equus inclytus inter</l>
                <l xml:id="d001l355" n="354">Lapsus equos viles, cecidit currentibus illis;</l>
                <l xml:id="d001l356" n="355">Non semper tamen illud erit, vitiosaque cuncta</l>
                <l xml:id="d001l357" n="356">Accusanda putes, licet a quocumque magistro</l>
                <l xml:id="d001l358" n="357">Sint morum commissa, licet clarissimus alter</l>
                <l xml:id="d001l359" n="358">Pythagorasve Platove nefas patefecerit ullum.</l>
                <l xml:id="d001l360" n="359">Dilige bella tamen, tibi convenientia regi</l>
                <l xml:id="d001l361" n="360">Europaeque Asiaeque. Nihil sine Marte tibi sit</l>
                <l xml:id="d001l362" n="361">Temptandum, si regna velis tibi parta tueri.</l>
                <l xml:id="d001l363" n="362">Otia quid faciunt? Enervant membra, quiesque</l>
                <l xml:id="d001l364" n="363">Mentem hebetat. Stat vita tibi pensanda futura,</l>
                <l xml:id="d001l365" n="364">Non praesens: tunc verus erit qui iudicet omnis</l>
                <l xml:id="d001l366" n="365">Arbiter effectas res, Marte togaque. Nec illi</l>
                <l xml:id="d001l367" n="366">Obiicietur opum cumulus, pavor atque tyranni.</l>
                <l xml:id="d001l368" n="367">Ille incorruptus de te censebit. Amicum</l>
                <l xml:id="d001l369" n="368">Hunc, Mahomette, para, rebus cum laude gerendis.</l>
                <l xml:id="d001l370" n="369">Nec Veneri ausculta, quae multos cogit obire,</l>
                <l xml:id="d001l371" n="370">Ut pecus omne solet. Si refert vita virilis</l>
                <l xml:id="d001l372" n="371">A mutis tu disce viri tibi quaerere vitam</l>
                <l xml:id="d001l373" n="372">Egregiique ducis regisque; a patribus esse</l>
                <l xml:id="d001l374" n="373">Degener haud possit qui summa laude verendus.</l>
                <l xml:id="d001l375" n="374">Disce sequi invictas acies, ut fertur in annis</l>
                <l xml:id="d001l376" n="375">Magnus Alexander teneris fecisse; nec arma</l>
                <l xml:id="d001l377" n="376">Dura puta, quoniam sint plena laboris; ab ipso</l>
                <l xml:id="d001l378" n="377">Namque labore solet merces prodire quietis.</l>
                <l xml:id="d001l379" n="378">Navita qui pelago iactatur saepe, quiescit</l>
                <l xml:id="d001l380" n="379">Denique, dives opum. Tunc est gratissima vitae</l>
                <l xml:id="d001l381" n="380">Parta quies, cumulata fuit cum gratia rerum,</l>
                <l xml:id="d001l382" n="381">Cum tibi succedent bellis ea plurima gestis</l>
                <l xml:id="d001l383" n="382">Quae tibi debentur Fortunae munere et amplo</l>
                <l xml:id="d001l384" n="383">Virtutis studio. Nec enim sine numine fati</l>
                <l xml:id="d001l385" n="384">Haec tibi dicta fero. Senio tunc ipse gravatus</l>
                <l xml:id="d001l386" n="385">Nestoreisque annis pressus, Mahomette, quiesces.</l>
                <l xml:id="d001l387" n="386">Namque etiam Nestor, dum membra tulere, per hostes</l>
                <l xml:id="d001l388" n="387">Pugnabat medios, cuiquam nec Marte pepercit;</l>
                <l xml:id="d001l389" n="388">Cum senior factus, cui gloria faverat omnis,</l>
                <l xml:id="d001l390" n="389">Otia tunc coluit, natis sua castra secutis.</l>
                <l xml:id="d001l391" n="390">Tunc tibi succedent nati cum, qualia gessit</l>
                <l xml:id="d001l392" n="391">Vivus Alexander, vel si quis maior habetur,</l>
                <l xml:id="d001l393" n="392">Talia conficies, fiesque simillimus illis.</l>
                <l xml:id="d001l394" n="393">Nunc autem ne turpe puta persistere silvis,</l>
                <l xml:id="d001l395" n="394">Expugnare feras, praedamque referre peremptam.</l>
                <l xml:id="d001l396" n="395">Sic mens sana manet, nec torpet mentis origo;</l>
                <l xml:id="d001l397" n="396">Ut qui sunt cursu soliti componere lucrum,</l>
                <l xml:id="d001l398" n="397">Si iaceant, nervi stringuntur, si gradiantur,</l>
                <l xml:id="d001l399" n="398">Artis opus vitaeque suae sine fine sequuntur.</l>
                <l xml:id="d001l400" n="399">Perge modo, et duro ne parcas saepe, labori,</l>
                <l xml:id="d001l401" n="400">Ne languere queas, sit opus cum ferre trilicem</l>
                <l xml:id="d001l402" n="401">Loricam, saevoque ensi componere dextram.</l>
                <l xml:id="d001l403" n="402">Cum galeatus eris, christata casside tectus;</l>
                <l xml:id="d001l404" n="403">Et clipeo insigni pictura, cum pharetratus,</l>
                <l xml:id="d001l405" n="404">Instar eris Phoebi, maiorque Cupidine fies,</l>
                <l xml:id="d001l406" n="405">Castor ut ille olim, Polluxque, ut clarus habetur</l>
                <l xml:id="d001l407" n="406">Hector, honos patriae, generique gemendus avito.</l>
                <l xml:id="d001l408" n="407">Nam, si vera canunt qui res scripsere vetustas,</l>
                <l xml:id="d001l409" n="408">Maiores sunt arma tui qui prima tulerunt</l>
                <l xml:id="d001l410" n="409">In Medos, populosque, truces quos Persia servat,</l>
                <l xml:id="d001l411" n="410">Migdoniosque, quibus Phrygius modo iusserat acer</l>
                <l xml:id="d001l412" n="411">Ille pater Priami; qui, quamvis cesserit armis</l>
                <l xml:id="d001l413" n="412">Amphitrioniadae, non est tamen arma secutus,</l>
                <l xml:id="d001l414" n="413">Inde minus, sed ubique fuit vir fortis habendus</l>
                <l xml:id="d001l415" n="414">In praecio; qualem domuit fortuna dolose,</l>
                <l xml:id="d001l416" n="415">Non probitas sine fraude; docet quod vita peracta.</l>
                <l xml:id="d001l417" n="416">Inde tibi est belli ratio quandoque futuri,</l>
                <l xml:id="d001l418" n="417">Ingenio invisum Superis quod terruit olim</l>
                <l xml:id="d001l419" n="418">Troiugenas sine lege tuos. Nunc iure pavere</l>
                <l xml:id="d001l420" n="419">Incipiat te turba suo confusa tumultu.</l>
                <l xml:id="d001l421" n="420">Graecia nam divos olim cernebat alumnos,</l>
                <l xml:id="d001l422" n="421">Indorum veluti Bacchus de gente triumphis</l>
                <l xml:id="d001l423" n="422">Innumeris rediit stabilitus, qualis et alter</l>
                <l xml:id="d001l424" n="423">Iupiter in Creta, cuius de saemine nati</l>
                <l xml:id="d001l425" n="424">Sunt divi, ut referunt plures. Tamen alter eodem</l>
                <l xml:id="d001l426" n="425">Nomine in Arcadia genuit quoque numina plura,</l>
                <l xml:id="d001l427" n="426">Numina si fas est mortalis dicere, quorum</l>
                <l xml:id="d001l428" n="427">Gloria claruerit rebus virtute refertis.</l>
                <l xml:id="d001l429" n="428">Namque homines quondam quis nescit et illa fuisse</l>
                <l xml:id="d001l430" n="429">Numina, quae veteres Graeci coluere? Quis illos</l>
                <l xml:id="d001l431" n="430">Aut errasse neget, maculatos saemine nostro,</l>
                <l xml:id="d001l432" n="431">Aut cum mortali generatos corde tulisse</l>
                <l xml:id="d001l433" n="432">Multa, libidinibus quae sunt subiecta malignis?</l>
                <l xml:id="d001l434" n="433">Attamen, egregio quoniam nituere vigore</l>
                <l xml:id="d001l435" n="434">Virtutis bellove velis, vel pace verendi,</l>
                <l xml:id="d001l436" n="435">Promeruere coli. Sunt culti, et Graecia quondam</l>
                <l xml:id="d001l437" n="436">Floruit his aliisque deis, quos fama recenset.</l>
                <l xml:id="d001l438" n="437">Sed scelus infandum deus alto e culmine nullum</l>
                <l xml:id="d001l439" n="438">Approbat, impunita manent nec crimina tandem;</l>
                <l xml:id="d001l440" n="439">Saerius et si quem plectit, commissa luuntur</l>
                <l xml:id="d001l441" n="440">Hoc maiore modo. Qui foenore delectatur,</l>
                <l xml:id="d001l442" n="441">Foenore parta domi servat quandoque per annum,</l>
                <l xml:id="d001l443" n="442">Per denos, deciesque novem, per saecula centum;</l>
                <l xml:id="d001l444" n="443">At tandem ruit ignis edax vel fulmine missus</l>
                <l xml:id="d001l445" n="444">A Iove, qui rapiat quae sunt tam turpiter acta;</l>
                <l xml:id="d001l446" n="445">Vel venit assidue qui rodat parta tyrannus,</l>
                <l xml:id="d001l447" n="446">Vel vario confusa cadunt cumulata tumultu,</l>
                <l xml:id="d001l448" n="447">Ut si quando lapis lapides supereminet altos,</l>
                <l xml:id="d001l449" n="448">Fitque cacumen eis, sed fundamenta lutosa</l>
                <l xml:id="d001l450" n="449">Hoc pondus non ferre valent; lapis unus et alter</l>
                <l xml:id="d001l451" n="450">Concidit, aequantur cum celsis moenia pinnis.</l>
                <l xml:id="d001l452" n="451">Discite, mortales, virtutem ducere sanctam,</l>
                <l xml:id="d001l453" n="452">Et colere hanc, quae sola potest efferre beatos;</l>
                <l xml:id="d001l454" n="453">Sola facit viros, moribundo saemine cretos,</l>
                <l xml:id="d001l455" n="454">In templis sacra thura sequi, precibusque litari;</l>
                <l xml:id="d001l456" n="455">Credite nec blando sceleri, cum caeca voluptas</l>
                <l xml:id="d001l457" n="456">Vos trahit in praeceps, cum de praesentibus anceps</l>
                <l xml:id="d001l458" n="457">Cura subit mentes, cum vana putatis eorum</l>
                <l xml:id="d001l459" n="458">Nomina, qui tantas laudes meruere peractis</l>
                <l xml:id="d001l460" n="459">Tot rebus, sine fraude, suis virtutibus usi.</l>
                <l xml:id="d001l461" n="460">Vivitur hic frustra, si nil nisi dulcia quaerunt</l>
                <l xml:id="d001l462" n="461">Terricolae; quae visa queant confundere mentes,</l>
                <l xml:id="d001l463" n="462">Et nisi venturis committunt omnia saeclis.</l>
                <l xml:id="d001l464" n="463">Inde etiam Graeci, qui, post tot bella peracta</l>
                <l xml:id="d001l465" n="464">Cum fraude atque dolis, victricia signa tulerunt</l>
                <l xml:id="d001l466" n="465">Et servos duxere tuos, Mahomette, parentes,</l>
                <l xml:id="d001l467" n="466">Sortiti sunt digna sua sibi praemia culpa.</l>
                <l xml:id="d001l468" n="467">Namque Helene est Paridem non vi scelerata secuta:</l>
                <l xml:id="d001l469" n="468">Sponte virum exarsit, voluitque erepta videri.</l>
                <l xml:id="d001l470" n="469">Pro muliere tamen lasciva haud illa tot annos</l>
                <l xml:id="d001l471" n="470">Debebant fera bella sequi, vastantibus arva</l>
                <l xml:id="d001l472" n="471">Militibus Troiae Graecorum, et singula regni</l>
                <l xml:id="d001l473" n="472">Ornamenta tui. Phrygia nam gente patentes</l>
                <l xml:id="d001l474" n="473">Esse tuos, quis nescit adhuc? Cui cornea fibra est</l>
                <l xml:id="d001l475" n="474">Usque adeo immanis, tibi qui antiquissima regna</l>
                <l xml:id="d001l476" n="475">Audierit nunquam Troiae statuisse priores,</l>
                <l xml:id="d001l477" n="476">Maiorum proavos? Othman nam maximus ille</l>
                <l xml:id="d001l478" n="477">Quartus Ericthonio proavus fuit; ille relatus</l>
                <l xml:id="d001l479" n="478">Chaldaeo quandoque solo, bellisque fugatus</l>
                <l xml:id="d001l480" n="479">Persarum strepitu, Phrygiam superaverat oram,</l>
                <l xml:id="d001l481" n="480">Et Lyciam, Mysasque truces. Tandemque quievit</l>
                <l xml:id="d001l482" n="481">Cultus ut e caelo numen, quod quisque veretur.</l>
                <l xml:id="d001l483" n="482">Othman gente satus, Priamique e stirpe relatus,</l>
                <l xml:id="d001l484" n="483">Tu genus es Priami, teque ornamenta sequuntur</l>
                <l xml:id="d001l485" n="484">Sanguinis invicti quondam, dein fraude remissi.</l>
                <l xml:id="d001l486" n="485">Legisti quotiens scelerata e stirpe Pelasgi</l>
                <l xml:id="d001l487" n="486">Mermidonesque tuis olim nocuere vetustis?</l>
                <l xml:id="d001l488" n="487">Herculis ira patrem Priamo regnumque subegit,</l>
                <l xml:id="d001l489" n="488">Subtraxitque decus frontis, servire coacto,</l>
                <l xml:id="d001l490" n="489">Ni genibus mallet pietatem poscere flexis.</l>
                <l xml:id="d001l491" n="490">At coniurarunt tandem quacumque relati</l>
                <l xml:id="d001l492" n="491">Parte duces Graii, Phrygios committere ferro</l>
                <l xml:id="d001l493" n="492">Et flamae et vinclis. Simul alto e culmine Troia</l>
                <l xml:id="d001l494" n="493">Concidit, et simul est pars caesa immanibus armis,</l>
                <l xml:id="d001l495" n="494">Parsque coacta iugo cervicem subdere flexam,</l>
                <l xml:id="d001l496" n="495">Et captiva sequi dominos, grave saepe iubentes.</l>
                <l xml:id="d001l497" n="496">Nonne Sinon docuit sanctis adhibenda Pelasgis</l>
                <l xml:id="d001l498" n="497">Quam sit vera fides? Equus ille, tot arma sub alvo</l>
                <l xml:id="d001l499" n="498">Fixa ferens, monstravit erat quam Graecia verax;</l>
                <l xml:id="d001l500" n="499">Quae, quod in orbe decem potuit non perdere regnum,</l>
                <l xml:id="d001l501" n="500">Non annis totidem si decertasset, id una</l>
                <l xml:id="d001l502" n="501">Nocte sibi didicit mendaci subdere monstro.</l>
                <l xml:id="d001l503" n="502">Pergama sed postquam sunt capta, quid impia fecit</l>
                <l xml:id="d001l504" n="503">Gens sine crudeli quacumque in parte tumultu?</l>
                <l xml:id="d001l505" n="504">Aequavit flamisque domos, turresque relatas</l>
                <l xml:id="d001l506" n="505">In caelum, plebemque truci committere cultro</l>
                <l xml:id="d001l507" n="506">Non dubitavit eam, quae somno est pressa profundo.</l>
                <l xml:id="d001l508" n="507">Imo, Neoptolemus coram quandoque parente</l>
                <l xml:id="d001l509" n="508">Digladiat natum; patremque ea damna querentem</l>
                <l xml:id="d001l510" n="509">Et scelus invisum Superis, simul ense trucidat</l>
                <l xml:id="d001l511" n="510">Ante aras Superum, quos vel coluere Pelasgi.</l>
                <l xml:id="d001l512" n="511">Heu pudor! Heu pietas! Ubi sunt tua iura? Quid audis?</l>
                <l xml:id="d001l513" n="512">Ferre potes tam dira sequi? Contenta quiescit</l>
                <l xml:id="d001l514" n="513">Haud tamen haec Graii tam saeva potentia regni.</l>
                <l xml:id="d001l515" n="514">Captivos trahit inde viros, quos horruit olim;</l>
                <l xml:id="d001l516" n="515">De celsis praeceps satus Hectore moenibus, index</l>
                <l xml:id="d001l517" n="516">Virtutis patriae, demittitur: Astianacta</l>
                <l xml:id="d001l518" n="517">Sic metuunt Phrygem puerum victricibus armis</l>
                <l xml:id="d001l519" n="518">Mermidones. Contenta fuit nec Graecia rebus</l>
                <l xml:id="d001l520" n="519">Tam male commissis, nisi persequeretur et illos</l>
                <l xml:id="d001l521" n="520">Qui evasere duces, aliosque aliosque secuti.</l>
                <l xml:id="d001l522" n="521">Ut pius Antenor, Patavinam condidit urbem;</l>
                <l xml:id="d001l523" n="522">Moxque ipse Aeneas Laurentes subdidit acres,</l>
                <l xml:id="d001l524" n="523">Et Sicula statuit regione verendus Acestes</l>
                <l xml:id="d001l525" n="524">Regna sibi, atque Helenus Pyrrho successit iniquo.</l>
                <l xml:id="d001l526" n="525">Namque, ubi iam Superi poenam pro crimine vellent</l>
                <l xml:id="d001l527" n="526">A Graecis tam saepe gravi, caelestia dicas</l>
                <l xml:id="d001l528" n="527">Coniurasse olim contra quos numina cuncta:</l>
                <l xml:id="d001l529" n="528">Cum Diomedeis dominus datur aesca caballis;</l>
                <l xml:id="d001l530" n="529">Cum ferus Alcides tunica confusus, in ignem</l>
                <l xml:id="d001l531" n="530">Se iacit urendum; cum Pyrrhus saeva remittit</l>
                <l xml:id="d001l532" n="531">Membra per Ambrachiam; proprio cum pectora ferro</l>
                <l xml:id="d001l533" n="532">Dilacerat, furiis captus, Thelamonius Aiax;</l>
                <l xml:id="d001l534" n="533">Cumque Agamemnoniam caedem procurat et uxor</l>
                <l xml:id="d001l535" n="534">Et famulus, qualem meruit pro fraude reperta;</l>
                <l xml:id="d001l536" n="535">Cumque satus de rege puer, furibundus Orestes,</l>
                <l xml:id="d001l537" n="536">Obtruncat matrem, Furiis mox esse coactus</l>
                <l xml:id="d001l538" n="537">Semper in orbe vagus; cuius soror optima quondam</l>
                <l xml:id="d001l539" n="538">Eripit hospitibus vitam, quia Taurica diris</l>
                <l xml:id="d001l540" n="539">Moribus id pateretur: erant cui sacra Dianae;</l>
                <l xml:id="d001l541" n="540">Et cum Dulichius, cara sine coniuge, gentes</l>
                <l xml:id="d001l542" n="541">Tot peragrat, patiturque ratis tot damna subactae;</l>
                <l xml:id="d001l543" n="542">Cum Nestor bellumque simul caedemque suorum</l>
                <l xml:id="d001l544" n="543">Ante videt, quam sit vita sublatus ab alma;</l>
                <l xml:id="d001l545" n="544">Cum Palamedeos animos fraus improba tollat</l>
                <l xml:id="d001l546" n="545">E medio; sed iure, fuit quia patribus hostis</l>
                <l xml:id="d001l547" n="546">Usque tuis. Referam quid singula? Graecia tandem</l>
                <l xml:id="d001l548" n="547">In facinus compulsa novum, memor ante malorum,</l>
                <l xml:id="d001l549" n="548">Hac ratione tuo generi nocet usque reperta.</l>
                <l xml:id="d001l550" n="549">Namque, Quirinali fuerat quod nobile in urbe</l>
                <l xml:id="d001l551" n="550">Imperium, a magno commissum Caesare quondam,</l>
                <l xml:id="d001l552" n="551">Qui dominabatur supremae denique Thylae,</l>
                <l xml:id="d001l553" n="552">Graecia fatifero quaesivit dira veneno</l>
                <l xml:id="d001l554" n="553">Eripere, in propriamque domum convertere pulchra</l>
                <l xml:id="d001l555" n="554">Sceptra, quibus fuerant Troiani ab origine magni.</l>
                <l xml:id="d001l556" n="555">Caesar, Iuleo clarus cognomine, summum</l>
                <l xml:id="d001l557" n="556">Imperium ornavit meritis et laude suorum;</l>
                <l xml:id="d001l558" n="557">At Constantinus traduxit ad atria priscae</l>
                <l xml:id="d001l559" n="558">Thracis et in veteris Byzanti, nomine solum</l>
                <l xml:id="d001l560" n="559">Mutato, instituit regnum, sine lege tenendum</l>
                <l xml:id="d001l561" n="560">Barbarico quandoque modo. Nam qualia iura</l>
                <l xml:id="d001l562" n="561">Et quales leges, vel pagina Iustiniani</l>
                <l xml:id="d001l563" n="562">Vel reliquorum audet libris conferre Latinis,</l>
                <l xml:id="d001l564" n="563">Quos Labeo et Paulus, quos Scevola Serviliusque</l>
                <l xml:id="d001l565" n="564">Atque Modestinus prisco scripsere decoro?</l>
                <l xml:id="d001l566" n="565">Sed minus hoc fortasse malum; peiora tulerunt</l>
                <l xml:id="d001l567" n="566">Moribus assiduis, misso qui Marte togaque</l>
                <l xml:id="d001l568" n="567">Deposita, in ludis tantum somnoque cyboque</l>
                <l xml:id="d001l569" n="568">Astricti, nihil inde aliud quam vana referri</l>
                <l xml:id="d001l570" n="569">Somnia cernebant. Merito tum nomine Romae</l>
                <l xml:id="d001l571" n="570">Privati quandoque suae, tum laudibus illis</l>
                <l xml:id="d001l572" n="571">Quas tenuere olim, Latium dum Caesar habebat,</l>
                <l xml:id="d001l573" n="572">Paulatim misere decus celebremque coronam</l>
                <l xml:id="d001l574" n="573">Quae fuerat fronti praeclari Caesaris ampla,</l>
                <l xml:id="d001l575" n="574">Et dedit omnificus, qui singula plectit et ornat,</l>
                <l xml:id="d001l576" n="575">Iupiter, ut, quando non Roma, at Graecia facta est,</l>
                <l xml:id="d001l577" n="576">Induperatorum tutrix spolietur iniquis</l>
                <l xml:id="d001l578" n="577">Auspiciis, Phrygibusque caput, quos vicerat olim,</l>
                <l xml:id="d001l579" n="578">Subdat et antiquus renovetur sanguis Amyrae,</l>
                <l xml:id="d001l580" n="579">Atque Othman redeat primaeva in iura parentum.</l>
                <l xml:id="d001l581" n="580">Nonne vides, Mahomette, quibus processerit usque</l>
                <l xml:id="d001l582" n="581">Mermidonum populus meritis, certare tuorum</l>
                <l xml:id="d001l583" n="582">Si voluit quandoque miser cum milite? Nonne</l>
                <l xml:id="d001l584" n="583">Cernis ut oppressa semper cervice redivit</l>
                <l xml:id="d001l585" n="584">In patriam, si bella suis commisit alumnis?</l>
                <l xml:id="d001l586" n="585">At proavi quam saepe tui, quam saepe parentes</l>
                <l xml:id="d001l587" n="586">Victores rediere, viros strinxere cathaenis</l>
                <l xml:id="d001l588" n="587">Thraiicios, priscumque decus rapuere! Nec usquam</l>
                <l xml:id="d001l589" n="588">Vel cessatur adhuc, vel tunc cessabitur, arma</l>
                <l xml:id="d001l590" n="589">Cum gestanda tibi designo, animumque virilem</l>
                <l xml:id="d001l591" n="590">Iliacamque manum, quando omnia iura tuorum</l>
                <l xml:id="d001l592" n="591">Tu reparabis, eris si quem dant fata futurum.</l>
                <l xml:id="d001l593" n="592">Mitto Asiam, cuius, Graeco parere iubenti</l>
                <l xml:id="d001l594" n="593">Pars fuerat maior sine defensore coacta;</l>
                <l xml:id="d001l595" n="594">Hanc tamen ipse tenes paulatim, milite pulso</l>
                <l xml:id="d001l596" n="595">Thraiicio, rebusque tuis cum laude peractis</l>
                <l xml:id="d001l597" n="596">Consilioque gravi. Sed si fas dicere verum est,</l>
                <l xml:id="d001l598" n="597">Paulatim Europae servit pars maxima Turcis,</l>
                <l xml:id="d001l599" n="598">Graiorum quae prisca fuit, Tenedosque sinusque</l>
                <l xml:id="d001l600" n="599">Qui Phrygibus communis erat; tum terra propinqua</l>
                <l xml:id="d001l601" n="600">Littoribus, quibus est cognomen Bosphoros olim,</l>
                <l xml:id="d001l602" n="601">Servit ubique tuis. Macedum quin regna parentis</l>
                <l xml:id="d001l603" n="602">Dextra tui magno sibi subdidit inclyta ductu;</l>
                <l xml:id="d001l604" n="603">Atque ab olympiaco quae constant plurima cursu,</l>
                <l xml:id="d001l605" n="604">Nobilitata aliis non parva laude triumphis,</l>
                <l xml:id="d001l606" n="605">Sunt patri commissa tuo; Tanainque rigentem</l>
                <l xml:id="d001l607" n="606">Hic expugnavit, servireque saepe coegit</l>
                <l xml:id="d001l608" n="607">Flumineos hinc inde Scythas. Nam Parthus Arabsque</l>
                <l xml:id="d001l609" n="608">Sunt consanguinei domibus, Mahomette, tuorum.</l>
                <l xml:id="d001l610" n="609">Imo ausus pater est Hunnos bellare frementes,</l>
                <l xml:id="d001l611" n="610">Danubiique aditus temptare. Et funera quot sunt</l>
                <l xml:id="d001l612" n="611">Inde illis pariterque tuis, odiis utriusque</l>
                <l xml:id="d001l613" n="612">Gentis facta manu nonnunquam militis ampla?</l>
                <l xml:id="d001l614" n="613">Sed tu magna paras, maioraque patre tuisque</l>
                <l xml:id="d001l615" n="614">Solus agis. De stirpe tua, non ante fuit te</l>
                <l xml:id="d001l616" n="615">Clarior, haud instat post saecula mille futurus.</l>
                <l xml:id="d001l617" n="616">Si me audis (Bellona, loquor te digna) monentem</l>
                <l xml:id="d001l618" n="617">Accipe. Pelle procul Venerem, lectumque cybumque,</l>
                <l xml:id="d001l619" n="618">Effuge quae laudat. Nec sit tibi grata voluptas,</l>
                <l xml:id="d001l620" n="619">Quam tanti facit illa. Dabunt tibi taedia rerum</l>
                <l xml:id="d001l621" n="620">Intervalla animis quandoque adhibenda remissis,</l>
                <l xml:id="d001l622" n="621">Scorpio quale solet merito quandoque rigescens</l>
                <l xml:id="d001l623" n="622">Laxari, ut cordam possit magis aedere fortem,</l>
                <l xml:id="d001l624" n="623">Cum sit opus. Nam semper homo, si taela per hostes</l>
                <l xml:id="d001l625" n="624">Tractet inexcussis manibus, perdatur ab ipsa</l>
                <l xml:id="d001l626" n="625">Duricie, et possit fatis succumbere diris.</l>
                <l xml:id="d001l627" n="626">Materia est nam nostra caro non ferrea, non vis</l>
                <l xml:id="d001l628" n="627">Ulla adamantis; homo est, quem si quandoque voluptas</l>
                <l xml:id="d001l629" n="628">Grata capit, tunc est non despicienda, feruntur</l>
                <l xml:id="d001l630" n="629">Cum gravia et duri casus variique labores.</l>
                <l xml:id="d001l631" n="630">Tunc erit et natis praestandum munus, ut ex te</l>
                <l xml:id="d001l632" n="631">Proveniant patris similes. Nunc belliger insta,</l>
                <l xml:id="d001l633" n="632">Ut facis, et nobis tua munera cuncta dicato.</l>
                <l xml:id="d001l634" n="633">Martis opus fies: non huius quem veneratur</l>
                <l xml:id="d001l635" n="634">Graecia, qui bellum se dedicisse fatetur,</l>
                <l xml:id="d001l636" n="635">Et gladios nescire suos; sed Martis honesti,</l>
                <l xml:id="d001l637" n="636">Qui Lapytharum olim fuerat rex maximus, a quo</l>
                <l xml:id="d001l638" n="637">Orbis habet quidquid castris spectabile cernit.</l>
                <l xml:id="d001l639" n="638">Ille etiam a claudo captus sub rete marito,</l>
                <l xml:id="d001l640" n="639">Otia dum licuit, post res cunctamine gestas,</l>
                <l xml:id="d001l641" n="640">Ulla sequi, potuit fortasse libidine vinci;</l>
                <l xml:id="d001l642" n="641">At non assidua; non qui vel mense, vel anno</l>
                <l xml:id="d001l643" n="642">Triverit ingentis causas, sed cuius ineptus</l>
                <l xml:id="d001l644" n="643">Qualis qualis amor leviter compulsus obiret.</l>
                <l xml:id="d001l645" n="644">Crede mihi: es magnus, Mahomette; at patre futurus</l>
                <l xml:id="d001l646" n="645">Et proavis maior, si non desistis ab acri</l>
                <l xml:id="d001l647" n="646">Ingenio, et manibus praeda silvisque cruentis.</l>
                <l xml:id="d001l648" n="647">Sic agilis cursu fies, sic debile corpus</l>
                <l xml:id="d001l649" n="648">Non erit. Instabunt vires, pavor omnis abibit.</l>
                <l xml:id="d001l650" n="649">Castra frequentabis, quandoque animosus iniquis;</l>
                <l xml:id="d001l651" n="650">Hostibus invisus, caedes terrebis, in omnis</l>
                <l xml:id="d001l652" n="651">Fortis eris, poteritque tuis non ictibus ullus,</l>
                <l xml:id="d001l653" n="652">Ensibus aut iaculis taelove resistere cuiquam.</l>
                <l xml:id="d001l654" n="653">Tunc, ubi iam clarus vitali luce solutus</l>
                <l xml:id="d001l655" n="654">Fiet Amorattis, tantumque tuebere solus</l>
                <l xml:id="d001l656" n="655">Imperium, Graecis regem permittere nullum</l>
                <l xml:id="d001l657" n="656">Esse putes dignum, generi qui damna pararunt</l>
                <l xml:id="d001l658" n="657">Tanta tuo. Obsistes semper, gravis hostis habendus,</l>
                <l xml:id="d001l659" n="658">Nec parces, nisi colla iugo summissa videbis.</l>
                <l xml:id="d001l660" n="659">Et quod Apollo mihi vates verissimus esse</l>
                <l xml:id="d001l661" n="660">De te inquit fatis decretum, quodque futurum</l>
                <l xml:id="d001l662" n="661">Instat adhuc, praedico tibi. Tu Thracibus olim</l>
                <l xml:id="d001l663" n="662">Atque novae Romae regno potieris, et illam</l>
                <l xml:id="d001l664" n="663">Vi magna accipies. Galathas superabis, iniqua</l>
                <l xml:id="d001l665" n="664">Mente tibi astrictos. Cholcorum sceptra subibunt</l>
                <l xml:id="d001l666" n="665">Iura tua. Hinc Hunnis bellum exitiale parabis</l>
                <l xml:id="d001l667" n="666">Hinc Mytileneos subdes, Lemnumque vetustam,</l>
                <l xml:id="d001l668" n="667">Cycladas et cunctas. Tunc et praeclara Corynthus</l>
                <l xml:id="d001l669" n="668">Et Peloponesso reliquum quod constet in omni,</l>
                <l xml:id="d001l670" n="669">Et quod terra tenet pelago fortasse propinqua,</l>
                <l xml:id="d001l671" n="670">Vel bimari, vel quod mutavit nomen ab Helle,</l>
                <l xml:id="d001l672" n="671">Omne tuo imperio regnum subdetur ubique.</l>
                <l xml:id="d001l673" n="672">Hinc Seraphi, hinc Bosni, quos nunc Pannonia nutrit</l>
                <l xml:id="d001l674" n="673">Inferior, flexoque genu collisque retectis</l>
                <l xml:id="d001l675" n="674">Parebunt, Mahomette, tibi, et tua iussa sequentur.</l>
                <l xml:id="d001l676" n="675">Inde et ab Hadriaco consurget magna senatu</l>
                <l xml:id="d001l677" n="676">Lis tibi. Nam Veneti sunt Marte togaque verendi</l>
                <l xml:id="d001l678" n="677">In Latio, possuntque mari componere classes,</l>
                <l xml:id="d001l679" n="678">Qualis vix Poeni potuerunt, vixque Quirites,</l>
                <l xml:id="d001l680" n="679">Vix tanti Xerxis tam saeva potentia quondam.</l>
                <l xml:id="d001l681" n="680">Namque hodie est usus rerum magis aptus et amplus,</l>
                <l xml:id="d001l682" n="681">Et qui bellantur pelago, didicere minores</l>
                <l xml:id="d001l683" n="682">Arma sequi meliora illis, quae prisca fuerunt.</l>
                <l xml:id="d001l684" n="683">A Venetis Gallis, si vera est fama, refertur</l>
                <l xml:id="d001l685" n="684">Hadriacis stirps facta; canunt, Antenore iunctos,</l>
                <l xml:id="d001l686" n="685">Euganeos pepulisse viros, Patavinaque primum</l>
                <l xml:id="d001l687" n="686">Moenia, post aliquot Totyla flagrante, parasse</l>
                <l xml:id="d001l688" n="687">Saecula Rivaltum. Namque hoc est nomen et urbi,</l>
                <l xml:id="d001l689" n="688">Quam colit Hadriaci species generosa senatus.</l>
                <l xml:id="d001l690" n="689">Hinc igitur variis causis quandoque parantur</l>
                <l xml:id="d001l691" n="690">Nautica bella tibi. Sed tu ne desere mentem</l>
                <l xml:id="d001l692" n="691">Infractam. Euboico dominabere denique regno,</l>
                <l xml:id="d001l693" n="692">Cum, contra illorum classem, tua classis ad astra</l>
                <l xml:id="d001l694" n="693">Et numero et multo referetur milite praestans.</l>
                <l xml:id="d001l695" n="694">Tunc quoque terrebis quae circum littora pontum</l>
                <l xml:id="d001l696" n="695">Undique sunt: Cretae, Rhodiis, Phoeacibus unus</l>
                <l xml:id="d001l697" n="696">Terror eris, Cyproque ingens. Tunc multa Liburnis,</l>
                <l xml:id="d001l698" n="697">Multa dabis vario et densissima damna tumultu</l>
                <l xml:id="d001l699" n="698">Illyricis, cum praeda tibi referetur ab illis</l>
                <l xml:id="d001l700" n="699">Montibus, et fugient quocumque e littore turbae</l>
                <l xml:id="d001l701" n="700">Multae, quas Picenus ager, quas Appula terra,</l>
                <l xml:id="d001l702" n="701">Quas capient Brutii, Calabri quas forte fovebunt.</l>
                <l xml:id="d001l703" n="702">Quin etiam audebis Persarum vertere regem</l>
                <l xml:id="d001l704" n="703">Inque fugam Persas, non obsistente Casane.</l>
                <l xml:id="d001l705" n="704">Quin etiam Vlachos (licet olim saemine Romae,</l>
                <l xml:id="d001l706" n="705">Quale colonorum solet indurescere corpus,</l>
                <l xml:id="d001l707" n="706">Et fieri, ut patria est, Vlachos, de stirpe Quiritum,</l>
                <l xml:id="d001l708" n="707">Sed Scythicae factos patriae de lege colonos)</l>
                <l xml:id="d001l709" n="708">Hostes iure tuos, vili non Marte, sed armis</l>
                <l xml:id="d001l710" n="709">Fatiferis perdes; classemque parabis euntem,</l>
                <l xml:id="d001l711" n="710">Qualis nulla prius fuit ullis visa diebus.</l>
                <l xml:id="d001l712" n="711">Res erit et ductu tibi concertata tuorum,</l>
                <l xml:id="d001l713" n="712">Et sine te tandem confusa, ubi surgit in astra</l>
                <l xml:id="d001l714" n="713">Ille Epidaurus apex, medica qui claruit arte;</l>
                <l xml:id="d001l715" n="714">Vox Scutarin vulgaris habet. Tu magna parabis,</l>
                <l xml:id="d001l716" n="715">Magna iubebis ei, qui ducet castra, licet sit</l>
                <l xml:id="d001l717" n="716">Arx ea in aerio montisque cacumine celsi.</l>
                <l xml:id="d001l718" n="717">Et licet hanc Veneti summa virtute tueri</l>
                <l xml:id="d001l719" n="718">Qualibet arte velint, tamen haec obsessa feretur</l>
                <l xml:id="d001l720" n="719">Magnum in discrimen, propter tua classica multa,</l>
                <l xml:id="d001l721" n="720">Proque improviso concursu hinc inde tuorum.</l>
                <l xml:id="d001l722" n="721">Sed nolet Fortuna tui ducis arma videre</l>
                <l xml:id="d001l723" n="722">Tam claro composta loco, te absente. Rebellis</l>
                <l xml:id="d001l724" n="723">Ergo fit, et suadet redeat dux ille, tuisque</l>
                <l xml:id="d001l725" n="724">Sospitibus fugiat. Nec scit quid forte pavescat,</l>
                <l xml:id="d001l726" n="725">Sed quando haec fatis data sunt. Tu desine velle</l>
                <l xml:id="d001l727" n="726">Quae tibi fata negant; Scutarim, me consule mitte,</l>
                <l xml:id="d001l728" n="727">Quod saxum tibi fata negant. Mihi crede monenti.</l>
                <l xml:id="d001l729" n="728">Haec mihi fas audita sequi. Quo classis abibit,</l>
                <l xml:id="d001l730" n="729">Denique vi firmabis equos, vel saxa, vel aequor</l>
                <l xml:id="d001l731" n="730">Persarum, Hunnorumve adeas; seriesque laborum</l>
                <l xml:id="d001l732" n="731">Atque modus rerum quis sit tibi deinde futurus,</l>
                <l xml:id="d001l733" n="732">Haec sileo, recitem ne quando volumen ab ipso</l>
                <l xml:id="d001l734" n="733">Vate datum Phoebo. Satis est suadere: par eris</l>
                <l xml:id="d001l735" n="734">Ad facinus quodcumque datur memorabile laudi</l>
                <l xml:id="d001l736" n="735">Saepe tuae. Haec memori si serves pectore, vivas".</l>
                <l xml:id="d001l737" n="736">Haec ubi dicta dedit Bellona, animavit euntem</l>
                <l xml:id="d001l738" n="737">Sponte canem in tauros rostro fervente molossum,</l>
                <l xml:id="d001l739" n="738">Et lateri currentis equi, qui sponte volabat,</l>
                <l xml:id="d001l740" n="739">Adiecit calchar, tygremque coercuit acrem</l>
                <l xml:id="d001l741" n="740">In vitulos. Exosus enim lectumque cybumque</l>
                <l xml:id="d001l742" n="741">Et Veneris praecepta levis, capit arma, monente</l>
                <l xml:id="d001l743" n="742">Bellona, vel Marte sata, vel Martis alumna.</l>
                <l xml:id="d001l744" n="743">Sicque ait: "Arma sequor, mea dux, Bellona, tuisque</l>
                <l xml:id="d001l745" n="744">Auspiciis maiora reor quandoque futura.</l>
                <l xml:id="d001l746" n="745">I procul, o Paphia numen venerabile in ora!</l>
                <l xml:id="d001l747" n="746">Sim iuvenis quamvis, non sum sine mente nec alti</l>
                <l xml:id="d001l748" n="747">Expers consilii, nec me de patre creatum</l>
                <l xml:id="d001l749" n="748">Credat Amoratti quisquam, quo perdita luxu</l>
                <l xml:id="d001l750" n="749">Vita sit, at quoniam sequar immortalia quaeque;</l>
                <l xml:id="d001l751" n="750">Non ego sum cuius leviter tractentur amores</l>
                <l xml:id="d001l752" n="751">A Venere insulsi, sed qui virtute per omne</l>
                <l xml:id="d001l753" n="752">Discrimen statuam vitae componere laudes,</l>
                <l xml:id="d001l754" n="753">Immortale decus mihi cuncta in saecla parare.</l>
                <l xml:id="d001l755" n="754">Nec fortuna mihi, nec quisquam e casibus illis,</l>
                <l xml:id="d001l756" n="755">Qui soliti sunt saepe levem compraehendere plebem,</l>
                <l xml:id="d001l757" n="756">Surripiet mentem meritis hinc inde dicatam.</l>
                <l xml:id="d001l758" n="757">Quam pulchrum est splendere armis, regesque ducesque</l>
                <l xml:id="d001l759" n="758">Illos Marte sequi, sunt quorum nomina nostris</l>
                <l xml:id="d001l760" n="759">Scripta voluminibus! Nam nostra ea puto, Latina</l>
                <l xml:id="d001l761" n="760">Quae sibi lingua facit, siquidem res ampla Quirini</l>
                <l xml:id="d001l762" n="761">Venit ab Aenea patrum genitore meorum.</l>
                <l xml:id="d001l763" n="762">Nam licet Aeneas Latium contenderit, in quo</l>
                <l xml:id="d001l764" n="763">Successere duci soboles clarissima primum,</l>
                <l xml:id="d001l765" n="764">Tunc soboli proles, tunc stirps sine fine futura;</l>
                <l xml:id="d001l766" n="765">At nos Chaldaeoque solo quandoque vagati</l>
                <l xml:id="d001l767" n="766">Parthorumque locis, eadem domus una fuisse</l>
                <l xml:id="d001l768" n="767">Fertur originibus nostri primoque parenti,</l>
                <l xml:id="d001l769" n="768">Et consanguinei qui successere fuerunt.</l>
                <l xml:id="d001l770" n="769">Quam pulchrum est bello Furium praestare Camillum,</l>
                <l xml:id="d001l771" n="770">Aut Fabium, Curiumque gravem, fortemque Metellum,</l>
                <l xml:id="d001l772" n="771">Infractoque animo Marcellum, illosque Quirites</l>
                <l xml:id="d001l773" n="772">Qui pro Romano duxerunt castra senatu,</l>
                <l xml:id="d001l774" n="773">Quales Scipiadae, Caesar, Pompeius et illi</l>
                <l xml:id="d001l775" n="774">Quos numerare velim si forsitan exeat annus.</l>
                <l xml:id="d001l776" n="775">Hi ingenio eximio ad virtutis praemia sanctae</l>
                <l xml:id="d001l777" n="776">Assueti assiduo se dilacerare labore;</l>
                <l xml:id="d001l778" n="777">Nam labor est nutrit qui mentes saedulus altas,</l>
                <l xml:id="d001l779" n="778">Datque valere viris sua corpora, membraque nunquam</l>
                <l xml:id="d001l780" n="779">Vel procaera minus, vel non robusta videri.</l>
                <l xml:id="d001l781" n="780">Inde Cato egregium monuit quandoque nepotem,</l>
                <l xml:id="d001l782" n="781">Ut mihi narratur, sese torrentibus ipsis</l>
                <l xml:id="d001l783" n="782">Opposuisse animo nollet dubitare virili.</l>
                <l xml:id="d001l784" n="783">Nonne etiam Alcides, de quo tam nobile nomen</l>
                <l xml:id="d001l785" n="784">Exit in omne latus, monstris persaepe domandis</l>
                <l xml:id="d001l786" n="785">Fortior ut fieret bellis, exercitus esse</l>
                <l xml:id="d001l787" n="786">Dicitur, ut dextras hominum minus inde timeret?</l>
                <l xml:id="d001l788" n="787">Ille aprum stravit, qui perterrebat euntes</l>
                <l xml:id="d001l789" n="788">Finitimos, stantesque domi; flamisque peremit</l>
                <l xml:id="d001l790" n="789">Lernaeam, de qua iam fabula fingitur, hydram;</l>
                <l xml:id="d001l791" n="790">Nunc Erymantheisque iugis, caecaque palude</l>
                <l xml:id="d001l792" n="791">Vexavit se, bella movens, furialibus armis;</l>
                <l xml:id="d001l793" n="792">Nuncque Cleonei spoliavit terga leonis,</l>
                <l xml:id="d001l794" n="793">Aeripedemque dedit non posse evadere cervam</l>
                <l xml:id="d001l795" n="794">Cursibus aeriis; turpes nunc aere volucres</l>
                <l xml:id="d001l796" n="795">Stymphalidas rapuit; qua re est ut nulla bimembrum</l>
                <l xml:id="d001l797" n="796">Cura metusque virum tulerit, sed semper in illos</l>
                <l xml:id="d001l798" n="797">Inque feros Lapithas fuit ardentissimus armis;</l>
                <l xml:id="d001l799" n="798">Cumque caballorum Diomedis sensit iniquam</l>
                <l xml:id="d001l800" n="799">Saeviciem, monstris exercitus, haec quoque monstra</l>
                <l xml:id="d001l801" n="800">Non metuit, quando dominum dedit esse caballis.</l>
                <l xml:id="d001l802" n="801">Quin et Busyrin, Thebana ex urbe minacem,</l>
                <l xml:id="d001l803" n="802">Geryonemque trucem, multosque una arte Gigantas</l>
                <l xml:id="d001l804" n="803">Surripuit luci, fuerant quia monstra perempta</l>
                <l xml:id="d001l805" n="804">Ante sibi, et monstris exercitus ipse domandis.</l>
                <l xml:id="d001l806" n="805">Sic ego qui in silvis versor, nec parco labori,</l>
                <l xml:id="d001l807" n="806">Negligoque algorem atque aestum, nec vexor amore,</l>
                <l xml:id="d001l808" n="807">Nec, cupidus rerum, rapio privata, futurum</l>
                <l xml:id="d001l809" n="808">Me reor, Alcidae similem non dixero, multo</l>
                <l xml:id="d001l810" n="809">Sed non dissimilem, quem non lascivia vertat</l>
                <l xml:id="d001l811" n="810">In facinus, non molle aliquod regale venenum.</l>
                <l xml:id="d001l812" n="811">Quod, si vera mihi promittit diva, locuto</l>
                <l xml:id="d001l813" n="812">Vate quod illa refert, qua debeo mente moveri</l>
                <l xml:id="d001l814" n="813">Nocte, die, stimulis ad quae mihi iussit Apollo,</l>
                <l xml:id="d001l815" n="814">Imperium in Graecos ut dilatare mihi fas</l>
                <l xml:id="d001l816" n="815">Et sit in externos aliquando potentia reges?</l>
                <l xml:id="d001l817" n="816">Proh, deus, humanas qui res conducis, et armas</l>
                <l xml:id="d001l818" n="817">Iusticiae clipeo rectos sine labe clientes,</l>
                <l xml:id="d001l819" n="818">Quique domas scelus omne, refer mihi iussa secuto</l>
                <l xml:id="d001l820" n="819">Quae tua sunt. Nam iusta scio te cuncta probare".</l>
                <l xml:id="d001l821" n="820">Haec ait, et subito in nimbum conversa volantem,</l>
                <l xml:id="d001l822" n="821">Bellona est alias in terras inde relata.</l>
                <l xml:id="d001l823" n="822">Atque abiit Venus. Ipse suos Mahomettus Amyras</l>
                <l xml:id="d001l824" n="823">Molitur, donec redeant quos silva tenebat</l>
                <l xml:id="d001l825" n="824">Cum studio praedae. Redeunt sed denique, et ipsum</l>
                <l xml:id="d001l826" n="825">Inveniunt animo dominum meliore frementem</l>
                <l xml:id="d001l827" n="826">Bella futura, suis semper crescentia votis.</l>
                <l xml:id="d001l828" n="827">Iamque recensebat, fuerant quae multa futura</l>
                <l xml:id="d001l829" n="828">In Graios, si vita sibi quandoque maneret;</l>
                <l xml:id="d001l830" n="829">Cum stupuere alii quanam nova posset imago</l>
                <l xml:id="d001l831" n="830">Esse sui huic iuveni, cur tot speraret habere</l>
                <l xml:id="d001l832" n="831">Mermidonas contra bellaci Marte triumphos.</l>
                <l xml:id="d001l833" n="832">Partim digna putant forti iuvenilibus annis</l>
                <l xml:id="d001l834" n="833">Esse animo, et tales curas sub pectore ferre</l>
                <l xml:id="d001l835" n="834">Et suadere sibi, Graecos spoliare trophaeis.</l>
                <l xml:id="d001l836" n="835">Procedunt varioque implent se murmure quisquam,</l>
                <l xml:id="d001l837" n="836">Atque alii causas alias, aliique recensent</l>
                <l xml:id="d001l838" n="837">Esse alias, ut saepe solet gens nescia veri</l>
                <l xml:id="d001l839" n="838">Pro studiis pensare suis, illudque putare</l>
                <l xml:id="d001l840" n="839">Verius in quo sit stabilitum mentis acumen.</l>
                <l xml:id="d001l841" n="840">At Mahomettus amans laudis, cui certa cupido</l>
                <l xml:id="d001l842" n="841">Esset honorari merita virtute, et ad usque</l>
                <l xml:id="d001l843" n="842">Extremas orbis partes dispergere famam,</l>
                <l xml:id="d001l844" n="843">(Ut leo Marmaricus vitulos dum cogitat, aut si</l>
                <l xml:id="d001l845" n="844">Cum quacumque fera sibi sit pugnare necesse,</l>
                <l xml:id="d001l846" n="845">Tunc gaudet, colloque feras supereminet omnis,</l>
                <l xml:id="d001l847" n="846">Ut dicas rictu nunc has confundere victas)</l>
                <l xml:id="d001l848" n="847">Vectus equo plaudit, plausumque ad sydera mittit;</l>
                <l xml:id="d001l849" n="848">Esse diem affectat, qua ferro certet in hostem.</l>
                <l xml:id="d001l850" n="849">"Expectatur aper" dixit "nec terreor usquam,</l>
                <l xml:id="d001l851" n="850">Fulminea quamvis quaerat me perdere sanna;</l>
                <l xml:id="d001l852" n="851">Cornibus arboreis cerva expectatur. In omnis</l>
                <l xml:id="d001l853" n="852">Ipse feras compono manus, iaculorve premove</l>
                <l xml:id="d001l854" n="853">Hastili taelo. Delectant vincula nulla,</l>
                <l xml:id="d001l855" n="854">Retia nec, caecaeve plagae, nisi pectore forti</l>
                <l xml:id="d001l856" n="855">Insistam, manibusque domem quod perdere curo.</l>
                <l xml:id="d001l857" n="856">Non paveo haec, debent quae fortes iure pavere;</l>
                <l xml:id="d001l858" n="857">Cumque viris metuam Veneri Bacchoque dicatis</l>
                <l xml:id="d001l859" n="858">Conseruisse manus? Certe experientia rebus</l>
                <l xml:id="d001l860" n="859">Testis erit nostris. Nec me lectusve cybusve</l>
                <l xml:id="d001l861" n="860">Sive libido alio confundet iniqua nitore".</l>
                <l xml:id="d001l862" n="861">Audiit haec quicumque suum pharetratus Amyram</l>
                <l xml:id="d001l863" n="862">Forte sequebatur, nec quisquam dicere contra,</l>
                <l xml:id="d001l864" n="863">Quamquam aliqui vellent, audet, quia Martia bella</l>
                <l xml:id="d001l865" n="864">Appetere hunc cernit, genitum sub nomine Martis.</l>
                <l xml:id="d001l866" n="865">Quisque tamen memori servat sub pectore, dixit</l>
                <l xml:id="d001l867" n="866">Quae iuvenis laudis sitibundus regulus amplae.</l>
                <l xml:id="d001l868" n="867">Ergo ubi magnanimum Mahomettum pulchra recepit</l>
                <l xml:id="d001l869" n="868">Regia, iamque thoro tunc caena modesta parata est,</l>
                <l xml:id="d001l870" n="869">Tunc requies fesso; patri quandoque roganti,</l>
                <l xml:id="d001l871" n="870">Quid genitus faceret, quae praeda est vecta, quis ordo,</l>
                <l xml:id="d001l872" n="871">Sunt qui commemorent Mahometti ex ore relata</l>
                <l xml:id="d001l873" n="872">Verba, velintque patrem curiosum denique nati</l>
                <l xml:id="d001l874" n="873">Perterrere, sinet si bello accingier illum.</l>
                <l xml:id="d001l875" n="874">"Pax tibi" dixerunt "cum Graecis; unus Amyras</l>
                <l xml:id="d001l876" n="875">Iustus es, atque Othman referunt de stirpe fuisse</l>
                <l xml:id="d001l877" n="876">Non alium eximium magis et virtutibus altum.</l>
                <l xml:id="d001l878" n="877">Thraiicii nullos te contra inferre tumultus</l>
                <l xml:id="d001l879" n="878">Prosumunt, parere etiam quandoque parati</l>
                <l xml:id="d001l880" n="879">Quae tu cumque iubes populis. Cur natus Achivis</l>
                <l xml:id="d001l881" n="880">Bella minatur, amant qui te ceu numen ab astris?"</l>
                <l xml:id="d001l882" n="881">Inter quos fuerat suasores saepe Chalyles,</l>
                <l xml:id="d001l883" n="882">Magnus Amorattis consul, res quique gerebat</l>
                <l xml:id="d001l884" n="883">In regno egregias Turcorum. Nam seniori,</l>
                <l xml:id="d001l885" n="884">Qui instituit proavum Mahometti, clarus Amyras</l>
                <l xml:id="d001l886" n="885">Credit Amorattis mirum, suasoreque ductus</l>
                <l xml:id="d001l887" n="886">Semper eo et pace et bello, hinc exegerat omne</l>
                <l xml:id="d001l888" n="887">Consilium, viresque suas referebat in hostem.</l>
                <l xml:id="d001l889" n="888">Hic tamen usque avidus fuerat sine fine peculii,</l>
                <l xml:id="d001l890" n="889">Ut, cum dona sibi a Graecis non pauca darentur,</l>
                <l xml:id="d001l891" n="890">Lucra coegerint dominos fraudare Chalylem,</l>
                <l xml:id="d001l892" n="891">Et cum Thraiiciis sentire atque illa monere.</l>
                <l xml:id="d001l893" n="892">Sed pater haudquaquam tenuit quo diceret astu</l>
                <l xml:id="d001l894" n="893">Haec senior consul. Natum iubet ergo vocari</l>
                <l xml:id="d001l895" n="894">Quem moneat, taelis ne sese immisceat ullis;</l>
                <l xml:id="d001l896" n="895">Addidit et satis similem sibi crescere natum</l>
                <l xml:id="d001l897" n="896">Illius, ferro quem fata perire canebant,</l>
                <l xml:id="d001l898" n="897">Lydia Pactolus nitidus qua praeterit arva,</l>
                <l xml:id="d001l899" n="898">Qui, venaretur cum, ferro ereptus obivit.</l>
                <l xml:id="d001l900" n="899">Praesentemque videt genitum, sicque ore salutat:</l>
                <l xml:id="d001l901" n="900">"Care puer, Mahomette, teris quid tempora frustra,</l>
                <l xml:id="d001l902" n="901">Ut referunt qui te venerantur? Vana moraris</l>
                <l xml:id="d001l903" n="902">Saecula bellorum qui ni, Mahomette, minatus</l>
                <l xml:id="d001l904" n="903">Bella animo infracto pro sedicione Pelasgis,</l>
                <l xml:id="d001l905" n="904">Qua coniurarunt contra Othman stirpis alumnos?</l>
                <l xml:id="d001l906" n="905">Res ea transacta est. Sequeris quid somnia, quae te</l>
                <l xml:id="d001l907" n="906">Perturbent? Facilis nam si victoria posset</l>
                <l xml:id="d001l908" n="907">Esse in eos, dudum temptassem perdere ferro</l>
                <l xml:id="d001l909" n="908">Thraiicios Graiosque omnis. Sed iniqua coegit</l>
                <l xml:id="d001l910" n="909">Causa pedem revocare. Deus favet omnibus unus</l>
                <l xml:id="d001l911" n="910">Iusta quibus causa est. Nova quid tum Roma putetur?</l>
                <l xml:id="d001l912" n="911">An quicquam campestre, queant quod perdere arantes</l>
                <l xml:id="d001l913" n="912">Forte boves? Urbs est, similis cui nulla per orbem,</l>
                <l xml:id="d001l914" n="913">Moenibus ad caelum missis, spacioque potenti,</l>
                <l xml:id="d001l915" n="914">Quam mare, quam tellus diverso more tuetur,</l>
                <l xml:id="d001l916" n="915">Ut nec opus taelis, nec defensore necesse</l>
                <l xml:id="d001l917" n="916">Milite sit; portas claudat modo, nulla timenda</l>
                <l xml:id="d001l918" n="917">Castra, nec occursus quamcumque ex gente frementum.</l>
                <l xml:id="d001l919" n="918">Sed fac posse putes Graecos superare. Quid illi</l>
                <l xml:id="d001l920" n="919">Peccavere, quibus tanta haec nunc damna pararis?</l>
                <l xml:id="d001l921" n="920">Vivunt pace quidem, nec praecipiente resistunt</l>
                <l xml:id="d001l922" n="921">Me cuiquam nostrum; nec te, puer optime, mente</l>
                <l xml:id="d001l923" n="922">Usque adeo immiti confundas. Vive, ut Amyram</l>
                <l xml:id="d001l924" n="923">Saemine Amoratti genitum decet. Arma repone,</l>
                <l xml:id="d001l925" n="924">Nec silvis semper, nec lecto denique semper</l>
                <l xml:id="d001l926" n="925">Esse para. Sit cara quies, quam nulla sequatur</l>
                <l xml:id="d001l927" n="926">Fama mali. Appetimus cuncti nam iure quietem.</l>
                <l xml:id="d001l928" n="927">Regnorum numerus me concedente, relictus</l>
                <l xml:id="d001l929" n="928">Magnus erit. Samii parebunt atque Pelasgi,</l>
                <l xml:id="d001l930" n="929">Qua Macedum sunt parte domus; tum Troia Phrygesque</l>
                <l xml:id="d001l931" n="930">Cum Tenedo adversa; tumque Andros, tum sacra Delos</l>
                <l xml:id="d001l932" n="931">Et Strophades reliquae, quidquidque habuere puellae</l>
                <l xml:id="d001l933" n="932">Thermodontiacae. Tum Media, Pamphiliaeque</l>
                <l xml:id="d001l934" n="933">Et Lyciae pars maior. Erit tua denique parvi</l>
                <l xml:id="d001l935" n="934">Prisca corona Soli. Numerem quid singula? Abundas</l>
                <l xml:id="d001l936" n="935">Tot regnis, ut opus tibi non sit bella movere</l>
                <l xml:id="d001l937" n="936">Et temptare, manus cum caede videre cruentas.</l>
                <l xml:id="d001l938" n="937">Appetis an nummos gemmasve? Petendo dabuntur</l>
                <l xml:id="d001l939" n="938">Singula, quae possit tibi cara parare voluptas".</l>
                <l xml:id="d001l940" n="939">Haec simul ac dixit, natum est amplexus. At ille</l>
                <l xml:id="d001l941" n="940">Quem neque blandiri, nec perterrere parentis</l>
                <l xml:id="d001l942" n="941">Verba queant: "Quid, care, mones me?" dixit Amyras</l>
                <l xml:id="d001l943" n="942">"Quid, pater, hoc suades quod ego detestor? In ortum</l>
                <l xml:id="d001l944" n="943">Ante amnes redeant, niteant cum luce tenebrae,</l>
                <l xml:id="d001l945" n="944">Obscurus fiat Phoebus, mare et ignis eodem</l>
                <l xml:id="d001l946" n="945">Esse loco possint, caelum tellusque, nec ulla</l>
                <l xml:id="d001l947" n="946">Res sit ut ante fuit, quam me delectet inanis</l>
                <l xml:id="d001l948" n="947">Pax sine virtutis titulo. Quid iusta requiris</l>
                <l xml:id="d001l949" n="948">Causa sit an peior? Iustam victoria causam</l>
                <l xml:id="d001l950" n="949">Esse facit. Si vinco, dei favisse putentur</l>
                <l xml:id="d001l951" n="950">Iure mihi, quoniam fuerit iustissima nobis</l>
                <l xml:id="d001l952" n="951">Causa, modo vincam. Cur Cyrus perdere bello</l>
                <l xml:id="d001l953" n="952">Temptavit Croesum? Cum Croeso quid sibi iuris,</l>
                <l xml:id="d001l954" n="953">Quid rationis erat? Quia vicit, iusta fuerunt</l>
                <l xml:id="d001l955" n="954">Omnia: victorem laudavit Persia regem.</l>
                <l xml:id="d001l956" n="955">At Ninus qua lege manus immisit in ipsos</l>
                <l xml:id="d001l957" n="956">Finitimos, finxit quibus esse immotus amicus,</l>
                <l xml:id="d001l958" n="957">Mutarique animum non posse? At regna suarum</l>
                <l xml:id="d001l959" n="958">Accumulavit opum studio cum viribus acer,</l>
                <l xml:id="d001l960" n="959">Et, quidquid potuit, iaculis confidit et ense.</l>
                <l xml:id="d001l961" n="960">Qualis Alexander? Causa qua motus, honesta</l>
                <l xml:id="d001l962" n="961">Aut turpi, non vidit. Erat sed in arma fremiscens:</l>
                <l xml:id="d001l963" n="962">Arma animum statuere ferum. Quid Pyrrhus habebat</l>
                <l xml:id="d001l964" n="963">Urbem in Romanam iuris? Quid et Annibal? Ut sint</l>
                <l xml:id="d001l965" n="964">Usque adeo infensi generi sine lumine nostro?</l>
                <l xml:id="d001l966" n="965">Quisque cupit maior fieri, nec sistere possunt</l>
                <l xml:id="d001l967" n="966">Qui sunt mente gravi, discrimen ferre parati</l>
                <l xml:id="d001l968" n="967">Omne; modo vincant. Si ludis, vincere temptas.</l>
                <l xml:id="d001l969" n="968">Et turpis questus de ludo est. Attamen audes</l>
                <l xml:id="d001l970" n="969">Vincere velle. Mihi si stat victoria, regnum</l>
                <l xml:id="d001l971" n="970">Accumulare meum nolim felicibus armis?</l>
                <l xml:id="d001l972" n="971">Difficilis quod si mihi sit victoria, ceu tu</l>
                <l xml:id="d001l973" n="972">Esse putas, Thracis monstrans regionis alumnos,</l>
                <l xml:id="d001l974" n="973">Moeniaque et duros aditus, terraque marique,</l>
                <l xml:id="d001l975" n="974">Gloria tunc maior mihi erit, cum difficilis me</l>
                <l xml:id="d001l976" n="975">Res magis exercebit. Habent nam praemia duri</l>
                <l xml:id="d001l977" n="976">Certa etiam casus. Lecto non quaeritur aurum,</l>
                <l xml:id="d001l978" n="977">Otia non referunt stabilita libidine munus.</l>
                <l xml:id="d001l979" n="978">Qui mare mercator tranavit, et impiger Indos</l>
                <l xml:id="d001l980" n="979">Asyriosque adiit Nabatheaque regna, nivesque</l>
                <l xml:id="d001l981" n="980">Caucaseas terra vidit gelidosque Britannos,</l>
                <l xml:id="d001l982" n="981">Theutonicique soli montes, terraque marique,</l>
                <l xml:id="d001l983" n="982">Et Scyllam et rabidam penetravit saepe Carybdim,</l>
                <l xml:id="d001l984" n="983">Symplegadasque, aliud vel quidquid durius extat,</l>
                <l xml:id="d001l985" n="984">Ille meretur opes, praecium virtutis et artis.</l>
                <l xml:id="d001l986" n="985">Quot tu regna tibi cumulasti? Iusta querela</l>
                <l xml:id="d001l987" n="986">Dices, semper erat. De se malus arbiter esse</l>
                <l xml:id="d001l988" n="987">Quisque potest. Alios fac et id sic dicere. Bello</l>
                <l xml:id="d001l989" n="988">Constitui hanc animam vel perdere, vel sceleratos</l>
                <l xml:id="d001l990" n="989">Mermidonas, nostro generi qui multa dederunt</l>
                <l xml:id="d001l991" n="990">Olim damna, mea tandem confundere dextra.</l>
                <l xml:id="d001l992" n="991">Hoc tu, care pater, debes gaudere, futurus</l>
                <l xml:id="d001l993" n="992">Si sum maior avis; crescit tua gloria, natum</l>
                <l xml:id="d001l994" n="993">Si superesse vides clara virtute verendum.</l>
                <l xml:id="d001l995" n="994">Namque litabo tuo cineri quandoque Pelasgos,</l>
                <l xml:id="d001l996" n="995">Ut nostra Aeacidae tam pulchra Polyxena quondam</l>
                <l xml:id="d001l997" n="996">Fertur amatori iniusta ratione litata.</l>
                <l xml:id="d001l998" n="997">Crede mihi, si sum post funera forte superstes,</l>
                <l xml:id="d001l999" n="998">Sacra patris faciam quacumque in parte iacebis,</l>
                <l xml:id="d001l1000" n="999">Te sentire animo quo sim, quae plurima temptem".</l>
                <l xml:id="d001l1001" n="1000">Cum pater haec audit, nec enim sine munere caeli</l>
                <l xml:id="d001l1002" n="1001">Esse putat tantos animos, subridet et inquit:</l>
                <l xml:id="d001l1003" n="1002">"Postquam tanta cupis bello tibi, nate, parare,</l>
                <l xml:id="d001l1004" n="1003">Esto, opus hoc sequere, et fautoribus utere fatis.</l>
                <l xml:id="d001l1005" n="1004">Forsitan est aliquis caelesti in culmine qui te</l>
                <l xml:id="d001l1006" n="1005">Ad decus invitat, nomenque in fine futurum.</l>
                <l xml:id="d001l1007" n="1006">Perge animo infracto, si sic tua fata dederunt".</l>
                <l xml:id="d001l1008" n="1007">Ergo et consensu cari genitoris ad arma</l>
                <l xml:id="d001l1009" n="1008">Invitatur, equis semper stimulatus habendis,</l>
                <l xml:id="d001l1010" n="1009">Qui valeant tum bella sequi, tum perdere cursu</l>
                <l xml:id="d001l1011" n="1010">Hostes, quando aditus fuerit quicumque, fugaces.</l>
                <l xml:id="d001l1012" n="1011">Quosque audit virtute viros praestare superba,</l>
                <l xml:id="d001l1013" n="1012">Et fortes animo, et dextra cum laude putari,</l>
                <l xml:id="d001l1014" n="1013">Allicit hos, posito pro rebus munere gestis.</l>
                <l xml:id="d001l1015" n="1014">Quin delectatur vitas audire vetustas</l>
                <l xml:id="d001l1016" n="1015">Illorum qui bella duces gessere tot uni,</l>
                <l xml:id="d001l1017" n="1016">Atque latina simul, simul enarrare legentes</l>
                <l xml:id="d001l1018" n="1017">Barbara, quaeque lubet recitent modo facta virorum</l>
                <l xml:id="d001l1019" n="1018">Inclyta priscorum, quos nomen ad astra revexit.</l>
                <l xml:id="d001l1020" n="1019">Fama fit in vulgus Mahomettum Marte futurum</l>
                <l xml:id="d001l1021" n="1020">Qualis Caesar erat; sed quem tum solis et ortus</l>
                <l xml:id="d001l1022" n="1021">Solis et occasus vivendi in laude pavescat,</l>
                <l xml:id="d001l1023" n="1022">Et quisque hunc rentur, magis excellentia cursu</l>
                <l xml:id="d001l1024" n="1023">Facturum vitae. Sed in hoc crescebat et ingens</l>
                <l xml:id="d001l1025" n="1024">Mens, quod posset adhuc multos confundere reges</l>
                <l xml:id="d001l1026" n="1025">Et studium armatae laudis. Sic saemina in arvis</l>
                <l xml:id="d001l1027" n="1026">Clara suis, quae sint fructus praestantia dulces,</l>
                <l xml:id="d001l1028" n="1027">Degeneratura non crescunt arbore, cultu</l>
                <l xml:id="d001l1029" n="1028">Si sunt nativo. Sic sic Mahomettus in armis</l>
                <l xml:id="d001l1030" n="1029">Crescebat, veluti cui sydera cuncta favebant.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Ketty Peruch</bibl>
                </head>
                <p xml:id="d002l1" n="0|1">de vita rebusque gestis invictissimi regis | imperatorisque clarissimi Mahometti</p>
                <lb/>
                <l xml:id="d002l2" n="1">Interea, senio occeptus morbisque gravatus,</l>
                <l xml:id="d002l3" n="2">Liquit Amorattis terras, regnoque potitur</l>
                <l xml:id="d002l4" n="3">Cretus eo Mahomettus, honos patriae patribusque futurus.</l>
                <l xml:id="d002l5" n="4">Sed stimulis quibus est primis commotus in annis,</l>
                <l xml:id="d002l6" n="5">In faerale malum Graecorum crescit, et ardet</l>
                <l xml:id="d002l7" n="6">Conseruisse manus, felicia singula cernit,</l>
                <l xml:id="d002l8" n="7">Sive opibus, seu castra viris implere tremendis,</l>
                <l xml:id="d002l9" n="8">Sive velit quidquid bellis favet atque triumphis.</l>
                <l xml:id="d002l10" n="9">Sed temptare prius procerum mentesque suorum</l>
                <l xml:id="d002l11" n="10">Consiliumque cupit, quamvis iam constituisset</l>
                <l xml:id="d002l12" n="11">Quae facturus erat. Tamen hoc quandoque colore,</l>
                <l xml:id="d002l13" n="12">Si male procedat res gesta, habuisse putetur</l>
                <l xml:id="d002l14" n="13">Quos iuvenis sequeretur in his. Vocat ante Chalylem,</l>
                <l xml:id="d002l15" n="14">Infensus quem saepe videt; quo persuasore</l>
                <l xml:id="d002l16" n="15">Abstinuit bellis pater ante, huncque orat an esse</l>
                <l xml:id="d002l17" n="16">In Graios praestet pacis vel Martis alumnos,</l>
                <l xml:id="d002l18" n="17">Sicque ait: "Esse tibi quis nescit mentis et acris</l>
                <l xml:id="d002l19" n="18">Consilii pondus, cuius virtute parentes</l>
                <l xml:id="d002l20" n="19">Saepe mei et proavi res constituere gerendas,</l>
                <l xml:id="d002l21" n="20">Et gessere suas? Igitur, te consule possim,</l>
                <l xml:id="d002l22" n="21">Quae facturus ero, melius conducere, quam si</l>
                <l xml:id="d002l23" n="22">Sponte mea sine te quicquam temptavero belli.</l>
                <l xml:id="d002l24" n="23">Non nescis Graios generi scelus omne parentum</l>
                <l xml:id="d002l25" n="24">Nostrorum et nobis cum sedicione parasse</l>
                <l xml:id="d002l26" n="25">Assidua. Inde Phryges, Othman quos stirpis alumnos</l>
                <l xml:id="d002l27" n="26">Quisque tenet, regno cessere, iugoque dederunt</l>
                <l xml:id="d002l28" n="27">Cum cervice caput; totum dispersa per orbem</l>
                <l xml:id="d002l29" n="28">Gens, captiva fuit quae, quamvis fama fuisset</l>
                <l xml:id="d002l30" n="29">Inclyta magnanimo Aeneae patribusque vetustis,</l>
                <l xml:id="d002l31" n="30">Imperiumque meis totius venerit orbis,</l>
                <l xml:id="d002l32" n="31">Qui dominaturi nullum sine lege cacumen</l>
                <l xml:id="d002l33" n="32">Nec liquere sinum; tamen haec non Graecia vidit,</l>
                <l xml:id="d002l34" n="33">Intulit in nostros cum bella asperrima reges.</l>
                <l xml:id="d002l35" n="34">Est odiis commota suis, velut hostis in hostem</l>
                <l xml:id="d002l36" n="35">Saepe solet veterem praedandi ductus amore,</l>
                <l xml:id="d002l37" n="36">Caedendique animos, violandi sacra, nec ulli</l>
                <l xml:id="d002l38" n="37">Parcendi sceleri. Causa est tamen impia, et ipsis</l>
                <l xml:id="d002l39" n="38">Iniustis invisa etiam, quia rapta puella,</l>
                <l xml:id="d002l40" n="39">Quae nec rapta fuit, Paridem sed sponte secuta</l>
                <l xml:id="d002l41" n="40">Moecha procum. Tamen iis fuit haec inventa futuri</l>
                <l xml:id="d002l42" n="41">Causa mali. Res nota tibi, narrare sinamus.</l>
                <l xml:id="d002l43" n="42">Multae etiam insistunt causae, quibus arma parare</l>
                <l xml:id="d002l44" n="43">Cogor in hos, bellumque ipsis faerale movere:</l>
                <l xml:id="d002l45" n="44">Regibus esse odium servandum mente putavi</l>
                <l xml:id="d002l46" n="45">Ingenui nunquam studii, quos frontis apertae</l>
                <l xml:id="d002l47" n="46">Pulchra decet facies. Vulgus simulata sequatur,</l>
                <l xml:id="d002l48" n="47">Atque illi quorum nequeunt vel vota vel artes</l>
                <l xml:id="d002l49" n="48">Sortiri quod posse velint. Rex cuius Erinnys</l>
                <l xml:id="d002l50" n="49">Exercere animos valeat quem malit in usum,</l>
                <l xml:id="d002l51" n="50">Pectore quod gestat debet componere vultu</l>
                <l xml:id="d002l52" n="51">Atque sequi quaecumque placent. Dic, ergo, Chalyles,</l>
                <l xml:id="d002l53" n="52">Quae meliora putes: armisne in cassa feramur</l>
                <l xml:id="d002l54" n="53">Pectora Graiorum, qui dedidicere teneri</l>
                <l xml:id="d002l55" n="54">Bellorum studiis, magis an sub pace iacere,</l>
                <l xml:id="d002l56" n="55">Legibus et votis pergamus in otia factis".</l>
                <l xml:id="d002l57" n="56">Ille, ut erat Graecis affectus amore peculii,</l>
                <l xml:id="d002l58" n="57">Quod crescebat inops animi mentisque, putavit</l>
                <l xml:id="d002l59" n="58">Regis verba suis debere incumbere verbis</l>
                <l xml:id="d002l60" n="59">Haecque dedit responsa: "Deus, Mahomette, creator</l>
                <l xml:id="d002l61" n="60">Cunctorum, non sceptra dedit, nec regna futuris</l>
                <l xml:id="d002l62" n="61">Regibus ut rapiant, violent spolientque popellos,</l>
                <l xml:id="d002l63" n="62">Et caedant sine lege viros, de saemine quorum</l>
                <l xml:id="d002l64" n="63">Sunt etiam reges. Quamquam rex maior in illis,</l>
                <l xml:id="d002l65" n="64">Non alia est natura tamen. Mortalia certe</l>
                <l xml:id="d002l66" n="65">Corpora cunctorum, mens immortalis, et idem</l>
                <l xml:id="d002l67" n="66">Rex homo, nonnunquamque minor virtute vel arte</l>
                <l xml:id="d002l68" n="67">Quam privatus homo, nonnunquam laudibus alta</l>
                <l xml:id="d002l69" n="68">Mente satus. Reges quot sunt sine laudibus ullis?</l>
                <l xml:id="d002l70" n="69">Asyriis etenim in populis tibi Sardanapalus</l>
                <l xml:id="d002l71" n="70">Exemplum praestare potest, variusque Quirini</l>
                <l xml:id="d002l72" n="71">Moenibus; innumeros possim meminisse tyrannos</l>
                <l xml:id="d002l73" n="72">Qui nullis nituere bonis. Laus regia sola est</l>
                <l xml:id="d002l74" n="73">Iusticiam servare manu, nec laedere quemquam,</l>
                <l xml:id="d002l75" n="74">Nec sinere ut laedatur, ubi nec dura, nec anceps</l>
                <l xml:id="d002l76" n="75">Causa sit, et ratio possit suadere medelam</l>
                <l xml:id="d002l77" n="76">In morbum quandoque gravem. Velut inter agrestes</l>
                <l xml:id="d002l78" n="77">Si stipulas spinosa cadant arbusta, negentque</l>
                <l xml:id="d002l79" n="78">Ire suis segetes gradibus, fomenta maligna</l>
                <l xml:id="d002l80" n="79">Sunt flamis mandanda, queant ut crescere grana.</l>
                <l xml:id="d002l81" n="80">Iusticia reges igitur vixere quot alma,</l>
                <l xml:id="d002l82" n="81">Immortale decus, nomenque ad sydera clarum</l>
                <l xml:id="d002l83" n="82">Constituere sibi. Contra, qui iniusta tulerunt</l>
                <l xml:id="d002l84" n="83">Arma, et, ob excelsas vires cumulataque regna</l>
                <l xml:id="d002l85" n="84">Vel praedam cupiere gravem, vel forte cruorem</l>
                <l xml:id="d002l86" n="85">Hostilem, quo sudet ager, famamque nefandam</l>
                <l xml:id="d002l87" n="86">Successisse vident, nec non viventibus ipsis</l>
                <l xml:id="d002l88" n="87">Multa inimica sibi, quae dira patibula nolint.</l>
                <l xml:id="d002l89" n="88">Quae tibi iusticia est cum Thracibus? Hi tibi iuncti</l>
                <l xml:id="d002l90" n="89">Sanguine, si recte quaeras; quis moenia Thracis</l>
                <l xml:id="d002l91" n="90">Urbis constituit, Romana vectus ab urbe?</l>
                <l xml:id="d002l92" n="91">Constantinus enim, vel portus ductus amore,</l>
                <l xml:id="d002l93" n="92">Vel quia Roma suo fuit infensissima morbo,</l>
                <l xml:id="d002l94" n="93">Esse novae voluit nomen memorabile Romae.</l>
                <l xml:id="d002l95" n="94">Non sunt Thraiicii reges, non Palaeologus,</l>
                <l xml:id="d002l96" n="95">Hoc est sermo vetus, de Thracum saemine natus,</l>
                <l xml:id="d002l97" n="96">Sed de Romano, veteri sermone, relatus.</l>
                <l xml:id="d002l98" n="97">Praeterea, antiquas si rex sub pectore causas</l>
                <l xml:id="d002l99" n="98">Bellorum servare velit, quis possit in huius</l>
                <l xml:id="d002l100" n="99">Tutus stare fide? Cunctis pater unus et idem</l>
                <l xml:id="d002l101" n="100">Dicitur antiquus; geniti duo, qui, variata</l>
                <l xml:id="d002l102" n="101">Mente, boni atque mali studium docuere sub una</l>
                <l xml:id="d002l103" n="102">Stirpe coli. A Abeli probitate feruntur honesti</l>
                <l xml:id="d002l104" n="103">Et iusti, quicumque nitent melioribus annis;</l>
                <l xml:id="d002l105" n="104">A fratris vitio veniunt scelerata Cayni</l>
                <l xml:id="d002l106" n="105">Saemina, si repetas causae primordia tantae.</l>
                <l xml:id="d002l107" n="106">Sive bonus fueris, seu peior, plurima possis</l>
                <l xml:id="d002l108" n="107">Aut pace aut bello temptare pericula rerum.</l>
                <l xml:id="d002l109" n="108">Si Phrygibus nocuere tuis primaeva iuventus</l>
                <l xml:id="d002l110" n="109">Graiorum, post illa tuis quot saecula rebus</l>
                <l xml:id="d002l111" n="110">Hi Thraces favere boni! Quid praecipis illis</l>
                <l xml:id="d002l112" n="111">Quod non servetur? Captivis non stat asylum,</l>
                <l xml:id="d002l113" n="112">Quod fuerat quondam sub sacro saepe Sophiae;</l>
                <l xml:id="d002l114" n="113">Ut capiantur enim cum praecipis, hi capiuntur,</l>
                <l xml:id="d002l115" n="114">Et redeunt vincti. Cupis his maiora? Puellas</l>
                <l xml:id="d002l116" n="115">Ergo iube ut mittant proprias ipsique cathaenis</l>
                <l xml:id="d002l117" n="116">Conveniant stricti cara cum coniuge, quisque,</l>
                <l xml:id="d002l118" n="117">Cumque sorore sua, pecus omne, atque omnia tradant</l>
                <l xml:id="d002l119" n="118">Ornamenta tibi, quae forte domestica, vel quae</l>
                <l xml:id="d002l120" n="119">Thesauris composta tenent. En iusta putanda</l>
                <l xml:id="d002l121" n="120">Causa tuis coeptis! Iuveni nunc crescere primum</l>
                <l xml:id="d002l122" n="121">Barba potest hac laude tibi, lanugoque malas</l>
                <l xml:id="d002l123" n="122">Tingere iure tuas, ut, ductus munere praedae</l>
                <l xml:id="d002l124" n="123">Menteque caedendi, bellum exitiale movere</l>
                <l xml:id="d002l125" n="124">In Thraces pergas. Nec enim prudentior ullus</l>
                <l xml:id="d002l126" n="125">Dixerit esse aliud quam quod, iuvenilibus annis,</l>
                <l xml:id="d002l127" n="126">Et delectari incipias sine lege cruore</l>
                <l xml:id="d002l128" n="127">Et praeda, et regni cumulandi ductus amore</l>
                <l xml:id="d002l129" n="128">Haec facias, quae iure nequis: vetat omnis honestas.</l>
                <l xml:id="d002l130" n="129">Sed fac sic libeat: licuit nam regibus omne</l>
                <l xml:id="d002l131" n="130">Quod libuit; facilis non est victoria. Thracum</l>
                <l xml:id="d002l132" n="131">Moenia non capies leviter, terraque marique</l>
                <l xml:id="d002l133" n="132">Quae, triplici fundata solo, super astra levantur</l>
                <l xml:id="d002l134" n="133">Et spacio non sunt breviore. Haec Roma vetusta</l>
                <l xml:id="d002l135" n="134">Plus medio maior; bis senis passibus illa est</l>
                <l xml:id="d002l136" n="135">Millibus haec autem sub septem collibus instat</l>
                <l xml:id="d002l137" n="136">Ter senis. Quae turba queat tam grandia castra</l>
                <l xml:id="d002l138" n="137">Implere, ut possint obsessam reddere gentem</l>
                <l xml:id="d002l139" n="138">Thraiiciam? Adde autem varia quod gente ferentur</l>
                <l xml:id="d002l140" n="139">Christicolae huc multi, quis defensoribus uti</l>
                <l xml:id="d002l141" n="140">Urbs queat in nostros. Quid quod cum classibus illi</l>
                <l xml:id="d002l142" n="141">In pelago didicere sequi navalia bella?</l>
                <l xml:id="d002l143" n="142">Portus erit plenus ratibus. Tum nautica cernes</l>
                <l xml:id="d002l144" n="143">Taela, virosque leves ad quaeque incendia promptos;</l>
                <l xml:id="d002l145" n="144">Quisque domum servabit, opes sibi quisque tueri</l>
                <l xml:id="d002l146" n="145">Perget iure suas; pariter Genuensibus hostis</l>
                <l xml:id="d002l147" n="146">Thraiiciisque aderis. Fuerit quandoque necesse</l>
                <l xml:id="d002l148" n="147">Aut cessare loco, castrisque recedere fractis,</l>
                <l xml:id="d002l149" n="148">Cedere longaevo vel bellis tempore fessum.</l>
                <l xml:id="d002l150" n="149">Mustapham meminisse iuvet Chrycinque, tuorum</l>
                <l xml:id="d002l151" n="150">Maiorum patres. Denos nam bella per annos</l>
                <l xml:id="d002l152" n="151">In Thraces statuere, suis incendia damnis,</l>
                <l xml:id="d002l153" n="152">Interdumque necem vitae, horroremque ruinae.</l>
                <l xml:id="d002l154" n="153">Credis opus tantum non attemptasse parentem,</l>
                <l xml:id="d002l155" n="154">Si facilis sibi visa foret victoria? Sed cum</l>
                <l xml:id="d002l156" n="155">Dura nimis fierent quaecumque his cogitat armis,</l>
                <l xml:id="d002l157" n="156">Destitit; et potius voluit conducere paci,</l>
                <l xml:id="d002l158" n="157">Qua nihil indigni fieret, quam plurima ferro</l>
                <l xml:id="d002l159" n="158">Quaerere, quae nullum possent producere fructum.</l>
                <l xml:id="d002l160" n="159">Fac tamen ut vincas, facilis victoria constet,</l>
                <l xml:id="d002l161" n="160">Atque cathaenati veniant iuvenesque senesque,</l>
                <l xml:id="d002l162" n="161">Serviat atque tibi Thracum gens perdita bello;</l>
                <l xml:id="d002l163" n="162">Nonne vides quae sint incendia forte parata?</l>
                <l xml:id="d002l164" n="163">Christicolae, qui nunc, te non stimulante Pelasgos,</l>
                <l xml:id="d002l165" n="164">Pace sedent, visa re tanta et qualibus armis</l>
                <l xml:id="d002l166" n="165">Factus es ipse magis fortis magis atque tremendus,</l>
                <l xml:id="d002l167" n="166">Quique novae nequeant claustris consistere Romae,</l>
                <l xml:id="d002l168" n="167">Mercarique olim ut soliti, tranareque pontum</l>
                <l xml:id="d002l169" n="168">Ad Tanaim rigidum, pro re quacumque profecti,</l>
                <l xml:id="d002l170" n="169">Concurrent omnes, quia turpis causa probari</l>
                <l xml:id="d002l171" n="170">Non poterit, quandoque tuo temptata furore.</l>
                <l xml:id="d002l172" n="171">Tum quia dura nimis fuerit victoria cunctis</l>
                <l xml:id="d002l173" n="172">Christicolis, urbem ut teneas, quae nobilitate</l>
                <l xml:id="d002l174" n="173">Imperii famam totum dispersit in orbem,</l>
                <l xml:id="d002l175" n="174">Quando necesse illis fuerit iustumque videri</l>
                <l xml:id="d002l176" n="175">Coeperit, in bellum si sese accinxerit omnis</l>
                <l xml:id="d002l177" n="176">Italiae vis sola quidem, nec venerit Hunnus,</l>
                <l xml:id="d002l178" n="177">Nec Pannon quisquam, nec Gallus, nec vel Hyberus,</l>
                <l xml:id="d002l179" n="178">Vel gravis Hispanus, vel Vlachus, sive Rhuthenus,</l>
                <l xml:id="d002l180" n="179">Theutonicusve aliquis, gelidusve in castra Britannus;</l>
                <l xml:id="d002l181" n="180">Italia satis est, Latium confundere gentes</l>
                <l xml:id="d002l182" n="181">Innumeras didicit, cui tradidit altus habenas</l>
                <l xml:id="d002l183" n="182">Iupiter imperii terrarum. Nulla Latinos</l>
                <l xml:id="d002l184" n="183">Subdere vis potuit, nec barbarus ullus in illos</l>
                <l xml:id="d002l185" n="184">Victor abire. Vide, quas quaeras spargere flamas</l>
                <l xml:id="d002l186" n="185">In regno, Mahomette, tuo. Tamen annua quae sunt</l>
                <l xml:id="d002l187" n="186">Munera Thraiicio regi? Quae, quaeso, tributa?</l>
                <l xml:id="d002l188" n="187">Parva quidem, quae tu nihili tum feceris, alta</l>
                <l xml:id="d002l189" n="188">Mente satus, maiora volens, tum tradere possis</l>
                <l xml:id="d002l190" n="189">Custodi vix digna tuo, qui parta tueri</l>
                <l xml:id="d002l191" n="190">Miles ubique velit. Nam crebro milite semper</l>
                <l xml:id="d002l192" n="191">Sunt servanda tibi, quae tali ceperis arte;</l>
                <l xml:id="d002l193" n="192">Quique alios violat, violetur ne simul ipse</l>
                <l xml:id="d002l194" n="193">Usque cavere potest. Paribus nam vivitur armis,</l>
                <l xml:id="d002l195" n="194">Quaeque facis, spera fieri tibi. Redditur aurum</l>
                <l xml:id="d002l196" n="195">Mensura iniusta, sed vis meliore. Solentque</l>
                <l xml:id="d002l197" n="196">Centum ictus uni gladio, sic taela rependi.</l>
                <l xml:id="d002l198" n="197">Mortales sumus. Ira subit fel, quidquid amarum</l>
                <l xml:id="d002l199" n="198">Pellimus, et dulci nos dedimus usque sapori.</l>
                <l xml:id="d002l200" n="199">Consule me, Thraces bello temptare resistes,</l>
                <l xml:id="d002l201" n="200">Paceque servabis, veluti pater ante tuique</l>
                <l xml:id="d002l202" n="201">Servarunt proavi. Rex iustus, iusta sequeris".</l>
                <l xml:id="d002l203" n="202">Dixerat, immiti quae pectore concitus ira,</l>
                <l xml:id="d002l204" n="203">Vix audire potest Mahomettus. Sed tamen usque</l>
                <l xml:id="d002l205" n="204">Continuit, veluti qui res ratione gerendas</l>
                <l xml:id="d002l206" n="205">Ingenio fraenat, molitur tempus et audit,</l>
                <l xml:id="d002l207" n="206">Nec perturbari vultuve oculisve videtur:</l>
                <l xml:id="d002l208" n="207">Intus alit vulnus, mentemque exasperat acrem.</l>
                <l xml:id="d002l209" n="208">Haecque ait: "Est aliquid tibi cur, si forte, Chalyles,</l>
                <l xml:id="d002l210" n="209">Senseris, et senio credendum forte putarem,</l>
                <l xml:id="d002l211" n="210">Ni meliora alii dicant. Dic, ergo, Saganes,</l>
                <l xml:id="d002l212" n="211">Qui procerum in numero sedisti saepe meorum,</l>
                <l xml:id="d002l213" n="212">Num placeant haec bella tibi, vel et ipse Chalylis</l>
                <l xml:id="d002l214" n="213">Sis animo. Praestat mentes audire meorum".</l>
                <l xml:id="d002l215" n="214">Ille, ut erat iuvenis (senior nam saecla Chalyles</l>
                <l xml:id="d002l216" n="215">Vixerat assidue procerum, frons una Sibyllae)</l>
                <l xml:id="d002l217" n="216">Haec ait: "Hic senior compressis viribus audet</l>
                <l xml:id="d002l218" n="217">Otia velle, quibus non sit pugnare necesse,</l>
                <l xml:id="d002l219" n="218">Sed iacuisse thoris. Nec quae sit iusta probatur</l>
                <l xml:id="d002l220" n="219">Causa viro, aut iniusta seni, conducere sed quae</l>
                <l xml:id="d002l221" n="220">Cognoscat sibi posse, placent. Fortasse paterent</l>
                <l xml:id="d002l222" n="221">Res aliae atque aliae, pro quarum munere causae</l>
                <l xml:id="d002l223" n="222">Conveniunt multae, quibus haec negat esse movenda</l>
                <l xml:id="d002l224" n="223">Bella tibi, Mahomette, ducum clarissime, regum</l>
                <l xml:id="d002l225" n="224">Maxime cunctorum, quos totus nunc colat orbis.</l>
                <l xml:id="d002l226" n="225">Crede mihi, est ferro gens Thrax tollenda cruento,</l>
                <l xml:id="d002l227" n="226">Et captiva iugis subdenda, urbique decorum</l>
                <l xml:id="d002l228" n="227">Tollendum propriis manibus cum laude tuorum.</l>
                <l xml:id="d002l229" n="228">Quaerit is an iustum fuerit. Si iniusta timerent</l>
                <l xml:id="d002l230" n="229">Qui populantur agros, nunquam cum milite quisquam</l>
                <l xml:id="d002l231" n="230">Haec strueret; simulata solet nam causa probari,</l>
                <l xml:id="d002l232" n="231">Iusta tamen raro est. Quid homo sibi vendicat ullus</l>
                <l xml:id="d002l233" n="232">Cur sit in humanis praeciosior undique rebus?</l>
                <l xml:id="d002l234" n="233">Ergo, pari vivant animo, paribusque sequantur</l>
                <l xml:id="d002l235" n="234">Vota locis: nullus praestet melioribus annis.</l>
                <l xml:id="d002l236" n="235">At deus, ex alto qui cernit singula caelo,</l>
                <l xml:id="d002l237" n="236">Constituit reges regerent qui mente manuque</l>
                <l xml:id="d002l238" n="237">Singula, et, ut visum fuerit, nunc illa domarent</l>
                <l xml:id="d002l239" n="238">Pectora, nunc illis sua debita dona pararent.</l>
                <l xml:id="d002l240" n="239">In regum est animis populorum gratia. Reges</l>
                <l xml:id="d002l241" n="240">Ut libuit fecisse queant, ferrique togaeque</l>
                <l xml:id="d002l242" n="241">Libertas horum dextris sita; iure putentur</l>
                <l xml:id="d002l243" n="242">Accusare aliquid, nec possint. Quidquid ab illis</l>
                <l xml:id="d002l244" n="243">Efficitur, consulta putem, sed singula regum.</l>
                <l xml:id="d002l245" n="244">Nam qui quod vulgo videatur fecerit, ille</l>
                <l xml:id="d002l246" n="245">Rex haud est vilis, sed regis in urbe minister.</l>
                <l xml:id="d002l247" n="246">Sunt reges, faciunt qui quae sibi visa fuerunt</l>
                <l xml:id="d002l248" n="247">Sic facienda, negant et qui quaecumque neganda</l>
                <l xml:id="d002l249" n="248">Esse putant. Statuit quis leges regibus ullas?</l>
                <l xml:id="d002l250" n="249">Quis dedit iis quae iura colant? Sibi dicere leges</l>
                <l xml:id="d002l251" n="250">Iuraque coeperunt, pariter quae vincula possint</l>
                <l xml:id="d002l252" n="251">Solvere, ne subdant caput iis; sed saepe securi,</l>
                <l xml:id="d002l253" n="252">Saepe alio populos cruciatu, verbere, caede</l>
                <l xml:id="d002l254" n="253">Afficiant, donec poenas pro crimine solvant,</l>
                <l xml:id="d002l255" n="254">Et castigati discant parere tyranno.</l>
                <l xml:id="d002l256" n="255">Haec ratio est regum, paribus non passibus ire</l>
                <l xml:id="d002l257" n="256">Cum servis. Iubeant: sed, si parere coacti</l>
                <l xml:id="d002l258" n="257">Sint reliqui, at reges dominentur sceptra tenentes.</l>
                <l xml:id="d002l259" n="258">Si Iovis esse loco reges dixere vetusti</l>
                <l xml:id="d002l260" n="259">In regno quemcumque suo, Iovis ira trisulcum</l>
                <l xml:id="d002l261" n="260">Fulmen ab excelso demittit semper Olympo,</l>
                <l xml:id="d002l262" n="261">Ut sibi cumque placet, nec quisquam quaerit ab ipso</l>
                <l xml:id="d002l263" n="262">Cur potius Mychalem feriat Pindique cacumen</l>
                <l xml:id="d002l264" n="263">Quam Carpannetum, quam valle teguria missa.</l>
                <l xml:id="d002l265" n="264">Cur stabulis nutrimus equos, nisi ut arma sequantur</l>
                <l xml:id="d002l266" n="265">Iussu mota sacro praeconis, numine regum?</l>
                <l xml:id="d002l267" n="266">Cur servit vel turba tibi dic, quaeso, Chalyles,</l>
                <l xml:id="d002l268" n="267">Vel mihi servorum, nisi, quo vult tempore Amyras,</l>
                <l xml:id="d002l269" n="268">Iussa sequamur, equis servisque in castra coactis?</l>
                <l xml:id="d002l270" n="269">Hanc, quam iusticiam tu dicis, fervet ab ima</l>
                <l xml:id="d002l271" n="270">Plebe satis, ne quid sine legis munere temptet,</l>
                <l xml:id="d002l272" n="271">Ne plectatur, opem nec ei ferat ullus amicus;</l>
                <l xml:id="d002l273" n="272">At reges, quo iure alii vixere tyranni,</l>
                <l xml:id="d002l274" n="273">Hoc debent vel iure illis graviora tyrannis</l>
                <l xml:id="d002l275" n="274">Reddere. Iusticiae vis regum mentibus instat.</l>
                <l xml:id="d002l276" n="275">Facque illi iubeant: lex est quae iussa dederunt.</l>
                <l xml:id="d002l277" n="276">Si tibi consulto fieret quandoque senatus</l>
                <l xml:id="d002l278" n="277">Praeceptum, ut stares fugeresve, quis esse putaret</l>
                <l xml:id="d002l279" n="278">Non stolidi damnare aliquid, quod tanta senatus</l>
                <l xml:id="d002l280" n="279">Tradiderit virtus? Vel quaerere cur statuit rem</l>
                <l xml:id="d002l281" n="280">Tam tibi difficilem? Placeant tibi vel minus illa,</l>
                <l xml:id="d002l282" n="281">Aequa mente feras. Si quando querere, querela</l>
                <l xml:id="d002l283" n="282">Tecum erit, aut solo cum fratre, aut fratris amico,</l>
                <l xml:id="d002l284" n="283">Publica nec tua vox damnabit iussa senatus.</l>
                <l xml:id="d002l285" n="284">Si sunt iure modo temptanda pericula belli,</l>
                <l xml:id="d002l286" n="285">Armaque de caelo ceciderunt munere Martis</l>
                <l xml:id="d002l287" n="286">(Ut tua stirps docuit, quo tempore fama Quiritum</l>
                <l xml:id="d002l288" n="287">Maior erat) primus qui bello stringere ferrum</l>
                <l xml:id="d002l289" n="288">Rex didicit, quo iure fuit commotus in arma?</l>
                <l xml:id="d002l290" n="289">Ille alios adiit populos gentesque subegit</l>
                <l xml:id="d002l291" n="290">Finitimas, agros populatus, ruraque flamis</l>
                <l xml:id="d002l292" n="291">Consumens; quo iure animis tam durus iniquis</l>
                <l xml:id="d002l293" n="292">Fervebat, si nulla fuit sibi causa doloris?</l>
                <l xml:id="d002l294" n="293">At desyderio flagrabat plura tenendi</l>
                <l xml:id="d002l295" n="294">Regna suis. Igitur, quaecumque libebat adire</l>
                <l xml:id="d002l296" n="295">Illa licebat iter. Tunc rex, sua iura secutus,</l>
                <l xml:id="d002l297" n="296">"Sic volo, sic iubeo" dixit "pro lege voluntas</l>
                <l xml:id="d002l298" n="297">Est regis suscepta, dei qui munere missus</l>
                <l xml:id="d002l299" n="298">In terras, tenuitque locum sceptrumque Tonantis".</l>
                <l xml:id="d002l300" n="299">Sed si iusticiae prima ars est perdere pravos</l>
                <l xml:id="d002l301" n="300">Et poenis cumulare suis, quis peior in orbe est</l>
                <l xml:id="d002l302" n="301">Thrace levi, qui se vix diligit, omnia perdit</l>
                <l xml:id="d002l303" n="302">Quae commissa sibi videat? Da Thracibus aera;</l>
                <l xml:id="d002l304" n="303">Dic tibi restituant, sine testibus. Accipe testem</l>
                <l xml:id="d002l305" n="304">Thraiicium rebus summa cum laude gerendis;</l>
                <l xml:id="d002l306" n="305">Cuncta negat, modo sit porrecta pecunia pravo.</l>
                <l xml:id="d002l307" n="306">Nec satis est dixisse fuit Romanus ab urbe</l>
                <l xml:id="d002l308" n="307">Moenia qui struxit Thracum, de stirpe relatus,</l>
                <l xml:id="d002l309" n="308">Qui Constantinus praeclari Caesaris olim</l>
                <l xml:id="d002l310" n="309">Othman gente sati, rursus direxerit urbem</l>
                <l xml:id="d002l311" n="310">Nomine Romanam. Nam post haec saecula tot sunt</l>
                <l xml:id="d002l312" n="311">Mutati reges Thracum, nova Romaque vidit</l>
                <l xml:id="d002l313" n="312">Induperatores variis tot gentibus actos.</l>
                <l xml:id="d002l314" n="313">Vana Palaeologi quod non sit nominis umbra,</l>
                <l xml:id="d002l315" n="314">Quae consanguineum faciat te sive propinquum,</l>
                <l xml:id="d002l316" n="315">Rex Mahomette, suum; nec quod parere coacti</l>
                <l xml:id="d002l317" n="316">Sint Thraces, id sponte puta seu mente quieta</l>
                <l xml:id="d002l318" n="317">Iis fieri. Sic saepe lupus sub vincla relatus</l>
                <l xml:id="d002l319" n="318">Non audet mordere; suis si passibus ire</l>
                <l xml:id="d002l320" n="319">Posset, ut ante fuit, lupus esset dirus et atrox.</l>
                <l xml:id="d002l321" n="320">Quid faciant miseri Thraces sine viribus ullis</l>
                <l xml:id="d002l322" n="321">Et sine rege gravi planum est; sed pone severum</l>
                <l xml:id="d002l323" n="322">Et fortem, infractoque animo; non arma, nec usus</l>
                <l xml:id="d002l324" n="323">Thracibus armorum, non quanta pecunia castris</l>
                <l xml:id="d002l325" n="324">Conducat, bellare velint si forsitan ipsi,</l>
                <l xml:id="d002l326" n="325">Non est vis illis animi. Quid temptet inanis</l>
                <l xml:id="d002l327" n="326">Thracia? Nuda iacet factoque quiescit in antro.</l>
                <l xml:id="d002l328" n="327">Sed si esset populis suprema potentia regum</l>
                <l xml:id="d002l329" n="328">Quanta fuit Thracum, cum Iustinianus in orbe</l>
                <l xml:id="d002l330" n="329">Summus erat princeps, cum multi, nomina quorum</l>
                <l xml:id="d002l331" n="330">Praetereo ne plura loquar, quam dura pararent</l>
                <l xml:id="d002l332" n="331">Bella tibi, Mahomette, pater clarissime regum!</l>
                <l xml:id="d002l333" n="332">Aspera quam collis statuissent vincula nostris!</l>
                <l xml:id="d002l334" n="333">Nec satis ense foret, nisi nos tormenta tenerent</l>
                <l xml:id="d002l335" n="334">Plurima, quae nullis fuerant audita diebus.</l>
                <l xml:id="d002l336" n="335">Difficilis vero quod sit victoria regi</l>
                <l xml:id="d002l337" n="336">Tam forti, Mahomette, tibi, ne crede: puellas</l>
                <l xml:id="d002l338" n="337">Bellabis totidem, quot Thraces videris altis</l>
                <l xml:id="d002l339" n="338">Moenibus obiectos. Citharaeque lyraeque feruntur</l>
                <l xml:id="d002l340" n="339">Arma illis sua. Nostra quidem sunt spicula et arcus</l>
                <l xml:id="d002l341" n="340">Atque enses stricti, pilulaeque et singula taeli</l>
                <l xml:id="d002l342" n="341">Monstra novi. Ii sedeant in lectis cumque puella</l>
                <l xml:id="d002l343" n="342">Quisque sua ludat, pulset sua tympana, saltet.</l>
                <l xml:id="d002l344" n="343">Nos pugnemus, equos et alamus et arma geramus</l>
                <l xml:id="d002l345" n="344">Assidua; ex humeris pharetrae pendere coactae</l>
                <l xml:id="d002l346" n="345">Non habeant, serventve locum rubigine tinctae.</l>
                <l xml:id="d002l347" n="346">Si sit opus, quandoque famem, quandoque feramus</l>
                <l xml:id="d002l348" n="347">Mente sitim placida. Vincendi ductus amore,</l>
                <l xml:id="d002l349" n="348">Algorem atque aestum patiatur quilibet auctor</l>
                <l xml:id="d002l350" n="349">Militiae, et vitae non parcat denique, donec</l>
                <l xml:id="d002l351" n="350">Viderit hostilem praedam conferre triumpho,</l>
                <l xml:id="d002l352" n="351">Et victos hostes captivo insistere tergo.</l>
                <l xml:id="d002l353" n="352">Quid deest cur facilis non sit victoria regi</l>
                <l xml:id="d002l354" n="353">Tanta tibi? Tu dives opum, tam magnus et ingens</l>
                <l xml:id="d002l355" n="354">Thesauro, ut Croesi tua multa pecunia praestet.</l>
                <l xml:id="d002l356" n="355">Sunt populi innumeri ex Asia, quos iusseris ire</l>
                <l xml:id="d002l357" n="356">Si fortasse, queant totum confundere mundum.</l>
                <l xml:id="d002l358" n="357">At paret melius cui regum servus in orbe,</l>
                <l xml:id="d002l359" n="358">Quam, rex magne, tibi tuus omni ex parte? Iubere</l>
                <l xml:id="d002l360" n="359">Perge modo; fuerat quae quondam fabula Graecis</l>
                <l xml:id="d002l361" n="360">Mermidonum de gente satis, tibi vera dabuntur</l>
                <l xml:id="d002l362" n="361">Corpora, formicae veluti sunt currere visae;</l>
                <l xml:id="d002l363" n="362">Copia tum segetis, tum mellis maxima Turcis.</l>
                <l xml:id="d002l364" n="363">Thraces vina bibant, quibus ebria turba sepulta</l>
                <l xml:id="d002l365" n="364">Sit sine lego thoris. Nos vinclis corpora capta</l>
                <l xml:id="d002l366" n="365">Ducamus. Tu perge modo; victoria non est</l>
                <l xml:id="d002l367" n="366">Difficilis, docto ceu visa est forte Chalyli.</l>
                <l xml:id="d002l368" n="367">Quod, si dira putas cunctos in bella parari</l>
                <l xml:id="d002l369" n="368">Christicolas, Latiique in primis Marte tyrannos,</l>
                <l xml:id="d002l370" n="369">Atque potentatus iam coniurare tot arma</l>
                <l xml:id="d002l371" n="370">In te conscriptos; certe est ea fabula, si te</l>
                <l xml:id="d002l372" n="371">Terreat. Unde etenim vis tot tibi bella parari?</l>
                <l xml:id="d002l373" n="372">A Gallis? Galli bella inter viscera condunt,</l>
                <l xml:id="d002l374" n="373">Allobrogum quos nunc dux invictissimus ille</l>
                <l xml:id="d002l375" n="374">Insequitur. Vel nunc rex hac aetate Britannus,</l>
                <l xml:id="d002l376" n="375">Maximus inter eos. Ast ipsi nulla Britanni</l>
                <l xml:id="d002l377" n="376">Allobrogesve queant in te sua castra movere,</l>
                <l xml:id="d002l378" n="377">Qui sunt vicinis infensi. Tam minus audet</l>
                <l xml:id="d002l379" n="378">Sabbatiae princeps, cui vis est ferrea nusquam.</l>
                <l xml:id="d002l380" n="379">Theutonici vero pariter sua claustra tuentur,</l>
                <l xml:id="d002l381" n="380">Inficiuntque armis. Sed si quis maior in illis</l>
                <l xml:id="d002l382" n="381">Non movet arma, sibi cumulata pecunia crescat</l>
                <l xml:id="d002l383" n="382">Si modo, nil aliud curat. Quae bella Rhuthenus</l>
                <l xml:id="d002l384" n="383">Quaeve Scythes, primo Scythiae de germine Polax</l>
                <l xml:id="d002l385" n="384">Audeat? Aut Hunnus, totiens quem Marte fugavit</l>
                <l xml:id="d002l386" n="385">Ipse pater? Metuunt omnes te fulminis instar,</l>
                <l xml:id="d002l387" n="386">Natus Amoratti ne plura parente tuisque</l>
                <l xml:id="d002l388" n="387">Efficias proavis, opus atque sequare vetustum.</l>
                <l xml:id="d002l389" n="388">Nam Parthos olim potuit nec subdere quisquis</l>
                <l xml:id="d002l390" n="389">Ex oriente fuit princeps, vel solus in orbe</l>
                <l xml:id="d002l391" n="390">Occiduo, quisquis nec maior habetur habenas</l>
                <l xml:id="d002l392" n="391">Effraenis strinxisse viris laxasque dedisse.</l>
                <l xml:id="d002l393" n="392">At Vlachos minimi facio, vilesque Liburnos,</l>
                <l xml:id="d002l394" n="393">Et quidquid tandem de mundi qualibet audis</l>
                <l xml:id="d002l395" n="394">Parte referre aliquem pulchri, qui plura loquatur.</l>
                <l xml:id="d002l396" n="395">Nam Latii res est manifesta, nec instat ab illo</l>
                <l xml:id="d002l397" n="396">Ullus Marte metus, tanta est discordia fratrum,</l>
                <l xml:id="d002l398" n="397">Et tantis regio est bellis perplexa Latina,</l>
                <l xml:id="d002l399" n="398">Sive simultatum studio, seu sedicione,</l>
                <l xml:id="d002l400" n="399">Occultisve odiis, ut nil mirabile dictu</l>
                <l xml:id="d002l401" n="400">Sit magis. In summa pietas fac magna thyara</l>
                <l xml:id="d002l402" n="401">Sit, cupiatque suis succurrere semper alumnis,</l>
                <l xml:id="d002l403" n="402">Ut solet alma parens: si non sunt ubera matri</l>
                <l xml:id="d002l404" n="403">Plena novi lactis, vituli sibi vana gemiscunt</l>
                <l xml:id="d002l405" n="404">Atque queruntur opem frustra non reddere matrem.</l>
                <l xml:id="d002l406" n="405">Non est Romano cumulata pecunia census</l>
                <l xml:id="d002l407" n="406">Pontificive ingens, si non praestetur, ab illis</l>
                <l xml:id="d002l408" n="407">Qui Petri hunc sedem dicunt et iura tueri,</l>
                <l xml:id="d002l409" n="408">Et, vice caelestis Christi, pro crimine poenas</l>
                <l xml:id="d002l410" n="409">Solvere, et arbitrio quo mavult, posse ligare.</l>
                <l xml:id="d002l411" n="410">At Veneti, quamvis terraque marique potentes</l>
                <l xml:id="d002l412" n="411">Sint, tamen adversus tua castra tuosque paratus</l>
                <l xml:id="d002l413" n="412">Nil faciant. Regis si quaeris Parthenopei,</l>
                <l xml:id="d002l414" n="413">Nomen ubique sacrum, vis magna est; sed Venetorum</l>
                <l xml:id="d002l415" n="414">Alphonsus patribus coepit contrarius esse,</l>
                <l xml:id="d002l416" n="415">Iamque Fluentinis componit bella, quibus nil</l>
                <l xml:id="d002l417" n="416">Tale tamen superest tibi quod perhibere pavorem</l>
                <l xml:id="d002l418" n="417">Tantillum valeat. Dux denique laude Philippus</l>
                <l xml:id="d002l419" n="418">Eximia Insubrium surgit de gente Marias,</l>
                <l xml:id="d002l420" n="419">Quem metuunt multi. Sed nos non ille sequatur</l>
                <l xml:id="d002l421" n="420">Ense manuve gravi, Venetos quia pungit utrimque</l>
                <l xml:id="d002l422" n="421">Et Florentinos, nunquamque quiescitur armis.</l>
                <l xml:id="d002l423" n="422">His quoque succedent alii, quos unus et idem</l>
                <l xml:id="d002l424" n="423">Semper habebit amor rerum, paribusque libido</l>
                <l xml:id="d002l425" n="424">Succedet regni studiis. Pax nulla subibit</l>
                <l xml:id="d002l426" n="425">Tuta diu. In reliquis dominis vis Martia nulla est,</l>
                <l xml:id="d002l427" n="426">Ut si commemorent qualis Ferraria, qualis</l>
                <l xml:id="d002l428" n="427">Sit Monsferratus, qualis sit Mantua, qualis</l>
                <l xml:id="d002l429" n="428">Felsina, vel qualis sit Luca, et denique qualis</l>
                <l xml:id="d002l430" n="429">Cum Malatestarum domibus Flaminia, princeps</l>
                <l xml:id="d002l431" n="430">Qualis et Urbinas, memini, maiora sequuntur</l>
                <l xml:id="d002l432" n="431">Quae sceptra, et reliqui. Si nemo inter tot ubique</l>
                <l xml:id="d002l433" n="432">Regna potest nocuisse tibi, quia quilibet armis</l>
                <l xml:id="d002l434" n="433">Implicitus propriis (Latio quod sydere nato</l>
                <l xml:id="d002l435" n="434">Faerali evenit nativo munere) quae te</l>
                <l xml:id="d002l436" n="435">Perterrere queat vis ferrea, quisve tumultus?</l>
                <l xml:id="d002l437" n="436">En causa, Italicis quae inventa fuisset ab alta</l>
                <l xml:id="d002l438" n="437">Mente satis, ut te, quia Thraces viceris acri</l>
                <l xml:id="d002l439" n="438">Marte, homines adeant in bellis, et sibi quaerant</l>
                <l xml:id="d002l440" n="439">Bella viri cum rege, animis qui cedere nulli</l>
                <l xml:id="d002l441" n="440">Pergat inoppressis, et sit praelatus avitis</l>
                <l xml:id="d002l442" n="441">Ingeniis animoque patris, discrimen ut illi</l>
                <l xml:id="d002l443" n="442">Quodlibet ingrediantur, opem quo Thracibus addant!</l>
                <l xml:id="d002l444" n="443">En genus inventum causae Gallisque Britannisque</l>
                <l xml:id="d002l445" n="444">Et reliquis Christi praecepta tenentibus, ut se</l>
                <l xml:id="d002l446" n="445">Exhibeant quandoque neci, quo bella sequantur</l>
                <l xml:id="d002l447" n="446">Pro vili hoc Graeco. Ne credas, maxime regum,</l>
                <l xml:id="d002l448" n="447">Haec, Mahomette, licet tibi iuret cuncta Chalyles</l>
                <l xml:id="d002l449" n="448">Haec senior. Iuveni credas quandoque Sagani:</l>
                <l xml:id="d002l450" n="449">Ore meo ducas nunc verba audire Sibyllae.</l>
                <l xml:id="d002l451" n="450">Quin in vicinis cum quisquam partibus audit</l>
                <l xml:id="d002l452" n="451">Accidisse aliquid, referunt cum tecta cremari</l>
                <l xml:id="d002l453" n="452">Finitima iis, quae quisque tenet, ne forte crementur</l>
                <l xml:id="d002l454" n="453">Vel propria, opponunt undas tantumque laborem</l>
                <l xml:id="d002l455" n="454">Vix subeant, nisi sit proprii metus undique damni.</l>
                <l xml:id="d002l456" n="455">Hic orbis talem nativo sydere cunctis</l>
                <l xml:id="d002l457" n="456">Naturam statuit, quam quisque fideliter intra</l>
                <l xml:id="d002l458" n="457">Pectora semper alit, nulloque amittit abusu,</l>
                <l xml:id="d002l459" n="458">Ut curet sua quisque, alios sua quaeque remittat</l>
                <l xml:id="d002l460" n="459">Procurare, quibus non est sua iuncta voluptas.</l>
                <l xml:id="d002l461" n="460">Quid mihi, quidque tibi dicet qui senserit urbem</l>
                <l xml:id="d002l462" n="461">Thraiiciam esse tuis subiectam viribus? Arma</l>
                <l xml:id="d002l463" n="462">Imo etiam metuant tua qui sensere tot unum</l>
                <l xml:id="d002l464" n="463">Nunc regem pedites equitesque in castra tulisse.</l>
                <l xml:id="d002l465" n="464">Perge modo. Incoeptis nam sydera cuncta favebunt,</l>
                <l xml:id="d002l466" n="465">Obsistet nec turba tibi de partibus ullis</l>
                <l xml:id="d002l467" n="466">Graiorum, Hunnorumve, alio nec maior ab orbe.</l>
                <l xml:id="d002l468" n="467">Quin et post Graios temptanda pericula duco</l>
                <l xml:id="d002l469" n="468">Esse alia, ut subeant tua vincla feraeque lupique,</l>
                <l xml:id="d002l470" n="469">Atque ursi et tygres, saevi et fortasse leones;</l>
                <l xml:id="d002l471" n="470">Primum barbatos ut in omnis nostra fremiscat</l>
                <l xml:id="d002l472" n="471">Natio, et imberbis mox audeat aere ligare</l>
                <l xml:id="d002l473" n="472">Forte cathaenatos praedamque referre iubenti.</l>
                <l xml:id="d002l474" n="473">Et sic in silvis praeluseris, ante, ferina</l>
                <l xml:id="d002l475" n="474">Contentus praeda, monstrisque intentus iniquis,</l>
                <l xml:id="d002l476" n="475">Qualia monstrorum sunt corpora iure tyranni</l>
                <l xml:id="d002l477" n="476">Censendi, infracta qui mente sequuntur iniqua.</l>
                <l xml:id="d002l478" n="477">Haec ego non tanto qui ducam posse labore</l>
                <l xml:id="d002l479" n="478">Ingeniove usquam regi nova dicere, vel qui</l>
                <l xml:id="d002l480" n="479">Conclusisse velim; sed qui quae pectore gesto</l>
                <l xml:id="d002l481" n="480">Ore resolvo libens, fidei monimenta tenendae".</l>
                <l xml:id="d002l482" n="481">Tunc surgunt alii proceres; pars mota Chalylis</l>
                <l xml:id="d002l483" n="482">Ingenio, pars ducta suo. Sua quilibet affert</l>
                <l xml:id="d002l484" n="483">Consilia et miscet causas, cur bella sequatur,</l>
                <l xml:id="d002l485" n="484">Abstineatve illis Mahomettus, curve quiescat,</l>
                <l xml:id="d002l486" n="485">Curve infracta animi semper virtute minetur.</l>
                <l xml:id="d002l487" n="486">Namque alii ducunt melius fortasse minari,</l>
                <l xml:id="d002l488" n="487">Quam temptare aditum belli, quam ponere Marte</l>
                <l xml:id="d002l489" n="488">Regnum in discrimen; formicas dicere sueti,</l>
                <l xml:id="d002l490" n="489">Cum quis eis obstat, morsu sibi parta tueri.</l>
                <l xml:id="d002l491" n="490">Si laedatur homo, quanto est violentia maior,</l>
                <l xml:id="d002l492" n="491">Tanto etiam indigne fieri magis, esseque causam</l>
                <l xml:id="d002l493" n="492">Illi, ut se totis defendat viribus usque;</l>
                <l xml:id="d002l494" n="493">Ambiguam belli fortunam saepe fuisse,</l>
                <l xml:id="d002l495" n="494">Et magnos reges ducibus succumbere parvis,</l>
                <l xml:id="d002l496" n="495">Ut vel Alexandro Persarum millia soli</l>
                <l xml:id="d002l497" n="496">Monstravere humeros, parvo cum milite, tanta.</l>
                <l xml:id="d002l498" n="497">Sunt alii, dicant numero qui aequare priorum</l>
                <l xml:id="d002l499" n="498">Persarum vel posse aditus, vel quidquid in illis</l>
                <l xml:id="d002l500" n="499">Temporibus fertur praestantius arte manuque</l>
                <l xml:id="d002l501" n="500">Atque animo infracto Mahomettum. Vilia Graecis</l>
                <l xml:id="d002l502" n="501">Cuncta autem; modo pergat eos confundere bellis.</l>
                <l xml:id="d002l503" n="502">Ast alii insistunt, ne quid nisi temptet Amyras</l>
                <l xml:id="d002l504" n="503">Finitimos; fingat bello, Babylonis habendus</l>
                <l xml:id="d002l505" n="504">Ut sit Sultani consensus, neu sit Osanes</l>
                <l xml:id="d002l506" n="505">Persarum princeps bellis contrarius ipse;</l>
                <l xml:id="d002l507" n="506">Qui, quamvis Persas tunc non regnaret in omnis,</l>
                <l xml:id="d002l508" n="507">Attamen in castrisque potens ferroque tremendus</l>
                <l xml:id="d002l509" n="508">Marte videbatur non contemnendus in acri.</l>
                <l xml:id="d002l510" n="509">Ast alii instabant: solitum iactare suis se</l>
                <l xml:id="d002l511" n="510">Consiliis natum de rege fuisse Philippo,</l>
                <l xml:id="d002l512" n="511">Scireque se solum sua cuncta, cum Lacedaemon</l>
                <l xml:id="d002l513" n="512">Quae strueret longo super ordine facta senatus</l>
                <l xml:id="d002l514" n="513">Vel multis nolens patefecerit. Id vel Amyrae</l>
                <l xml:id="d002l515" n="514">Nunc factitandum, qui nulli, quo velit ire,</l>
                <l xml:id="d002l516" n="515">Explicet, infracta sed mente sequatur honestum</l>
                <l xml:id="d002l517" n="516">Propositum, nolitque ullos audire Chalyles.</l>
                <l xml:id="d002l518" n="517">Dum proceres audit, Mahomettus saepe Chalylem</l>
                <l xml:id="d002l519" n="518">Infensus spectat, veluti cui fata parare</l>
                <l xml:id="d002l520" n="519">Iamdudum optabat, gladiumque referre maligno;</l>
                <l xml:id="d002l521" n="520">Saepe alios etiam qui consensere Chalyli.</l>
                <l xml:id="d002l522" n="521">Denique sic inquit: "Qui dissuadetis ut arma</l>
                <l xml:id="d002l523" n="522">In Graecos et castra parem, suasore Sagane</l>
                <l xml:id="d002l524" n="523">Atque aliis patribus qui consensere Sagani,</l>
                <l xml:id="d002l525" n="524">Ex vestris caditis monitis, vestroque relati</l>
                <l xml:id="d002l526" n="525">Consilio in nihilum. Statui nam bella movere</l>
                <l xml:id="d002l527" n="526">In Thraces. Quod, si sequitur victoria, cernam</l>
                <l xml:id="d002l528" n="527">Consulitis quam rite mihi; si vincimur, in vos</l>
                <l xml:id="d002l529" n="528">Lumina convertam, vestrisque adiutus abibo</l>
                <l xml:id="d002l530" n="529">Consiliis posthac, nunquamque movebor ab ipsis.</l>
                <l xml:id="d002l531" n="530">Ergo parate armis cingi turbasque ciere,</l>
                <l xml:id="d002l532" n="531">Ut, sua taela manu capientes, castra sequantur.</l>
                <l xml:id="d002l533" n="532">Sed tu praecipue, castris praefecte, Saganes,</l>
                <l xml:id="d002l534" n="533">Cuncta para, in promptu quo sis mihi quando necesse est.</l>
                <l xml:id="d002l535" n="534">Tu ne verba tamen post hoc conclave, Chalyles,</l>
                <l xml:id="d002l536" n="535">Efficias cuiquam. Nam si de Thracibus ullus</l>
                <l xml:id="d002l537" n="536">Senserit haec, rebor solum te cuncta referre</l>
                <l xml:id="d002l538" n="537">Atque tui similes, ne me victoria tandem</l>
                <l xml:id="d002l539" n="538">Ulla sequatur; agas et tu prudentior unus,</l>
                <l xml:id="d002l540" n="539">Credaturque tibi de rebus saepe futuris".</l>
                <l xml:id="d002l541" n="540">Haec ubi dicta, senes dimisit protinus omnis</l>
                <l xml:id="d002l542" n="541">Et iuvenem secum fido sub Marte Saganem</l>
                <l xml:id="d002l543" n="542">Servavit, socium rerum comitemque pericli;</l>
                <l xml:id="d002l544" n="543">Cui mandat meliora duci maioraque soli,</l>
                <l xml:id="d002l545" n="544">Atque iubet numerum quaerat complere virorum,</l>
                <l xml:id="d002l546" n="545">Qui peditesque equitesque animis sint undique magnis,</l>
                <l xml:id="d002l547" n="546">Corporeque eximio fortes; millenaque tandem</l>
                <l xml:id="d002l548" n="547">Quadringenta paret, quibus altae moenia visis</l>
                <l xml:id="d002l549" n="548">Celsa novae Romae possint tremuisse pavore,</l>
                <l xml:id="d002l550" n="549">Servilesque manus et colla remissa parare</l>
                <l xml:id="d002l551" n="550">In regale iugum. Ne quid tamen obstet, ab omni</l>
                <l xml:id="d002l552" n="551">Huc Asia tormenta iubet, si qua ante fuissent,</l>
                <l xml:id="d002l553" n="552">Et si non fuerant, portari quaeque metalla,</l>
                <l xml:id="d002l554" n="553">Ut fiant muris lapides missura nefandis</l>
                <l xml:id="d002l555" n="554">Tormenta. At quanta haec, non viderat ullus in orbe,</l>
                <l xml:id="d002l556" n="555">Seu qui de Latio, seu qui devenit ab ipsis</l>
                <l xml:id="d002l557" n="556">Theutonibus, quorum est ars haec tormenta parare.</l>
                <l xml:id="d002l558" n="557">Conveniunt Asiae fines, tot millia certe</l>
                <l xml:id="d002l559" n="558">Undique turmatim variorum stricta virorum,</l>
                <l xml:id="d002l560" n="559">Diversis taelis, diversoque ordine tuta,</l>
                <l xml:id="d002l561" n="560">Ut nihil esse putes, quae dicunt agmina Persas</l>
                <l xml:id="d002l562" n="561">Exhibuisse olim. De tot tamen illa leguntur</l>
                <l xml:id="d002l563" n="562">Corpora, quae magno videantur robore claras</l>
                <l xml:id="d002l564" n="563">Exhibitura vices, cum Mars fremet atque tubarum</l>
                <l xml:id="d002l565" n="564">Clangor erit creber, fremitusque ad sydera vastus.</l>
                <l xml:id="d002l566" n="565">Nec conscripta dies, nec designata futuris</l>
                <l xml:id="d002l567" n="566">Est tamen ulla malis. Dicit Mahomettus in hostem</l>
                <l xml:id="d002l568" n="567">Non se castra novum, sed in hunc fera bella movere</l>
                <l xml:id="d002l569" n="568">Qui gravis hostis erat, licet hunc pater ante quiesse</l>
                <l xml:id="d002l570" n="569">Siverit, et bellis nullis agitaverit, ut res</l>
                <l xml:id="d002l571" n="570">Vel manifesta docet, fuerit quia pacis amator,</l>
                <l xml:id="d002l572" n="571">Consuleque in rebus motus quiscumque Chalyle.</l>
                <l xml:id="d002l573" n="572">"Non" ait "hostis ero, de quo Thrax terra queratur,</l>
                <l xml:id="d002l574" n="573">Quod neque significem bellum, nec castra minatus</l>
                <l xml:id="d002l575" n="574">Expressi quandoque diem, quia qualibet hora</l>
                <l xml:id="d002l576" n="575">Debebant Graeci nos expectare ruentes</l>
                <l xml:id="d002l577" n="576">In sua damna, quibus fueramus saepe minati</l>
                <l xml:id="d002l578" n="577">A puero, et qui nos, Phrygia de gente relatos,</l>
                <l xml:id="d002l579" n="578">Cum vinclis strinxere suis, quando illa parentes</l>
                <l xml:id="d002l580" n="579">Devinxere meos, quorum de nomine nomen</l>
                <l xml:id="d002l581" n="580">Et genus est Othman, regnique redacta facultas".</l>
                <l xml:id="d002l582" n="581">Iis dictis, iam castra suo sunt ordine tuta,</l>
                <l xml:id="d002l583" n="582">Iamque alas struxere duas, iam cornua fronte</l>
                <l xml:id="d002l584" n="583">Sunt composta nova. Sunt inter centuriones</l>
                <l xml:id="d002l585" n="584">Pila suos; sed signa, solent quae regis honorem</l>
                <l xml:id="d002l586" n="585">Expressisse, loco sunt inclyta consita primo:</l>
                <l xml:id="d002l587" n="586">Luna suos habitura dies, cui cornua crescunt</l>
                <l xml:id="d002l588" n="587">Assidue, maius decus effectura potentis</l>
                <l xml:id="d002l589" n="588">Principis, immensumque iubar lumenque datura,</l>
                <l xml:id="d002l590" n="589">Sanguineo quae cum sit luna incommoda campo,</l>
                <l xml:id="d002l591" n="590">Est effundendi hostili de strage cruoris</l>
                <l xml:id="d002l592" n="591">Index et parti quandoque futura triumphi.</l>
                <l xml:id="d002l593" n="592">Sic retur Mahomettus enim sua significare</l>
                <l xml:id="d002l594" n="593">Signa, et ad hunc statuit finem crescentia lunae</l>
                <l xml:id="d002l595" n="594">Cornua. Sit fallax utinam sententia regis</l>
                <l xml:id="d002l596" n="595">Oramus, Christi pecudes pastoris inertes,</l>
                <l xml:id="d002l597" n="596">Quae sine Marte sumus, iugulat quas dira lupini</l>
                <l xml:id="d002l598" n="597">Morsus saevicies, tygrisque immanis iniqua!</l>
                <l xml:id="d002l599" n="598">Procedunt haec signa tamen, validique manipli</l>
                <l xml:id="d002l600" n="599">Et stipatorum numeris sine fine virorum.</l>
                <l xml:id="d002l601" n="600">Quorum ni partem iussisset in alta redire</l>
                <l xml:id="d002l602" n="601">Atria, belli potens Mahomettus, regnaque partem</l>
                <l xml:id="d002l603" n="602">In propria, unde animis venere in bella paratis,</l>
                <l xml:id="d002l604" n="603">Nec terrae, ut referunt Xerxis iam castra fuisse,</l>
                <l xml:id="d002l605" n="604">Nec mare ferre queat tot corpora totque feroces</l>
                <l xml:id="d002l606" n="605">Pugnacesque viros, quorum aequora plena fuissent.</l>
                <l xml:id="d002l607" n="606">Ergo etiam ex lectis praestantes deligit illos</l>
                <l xml:id="d002l608" n="607">Qui possent simul arma pati, simul ire per altos</l>
                <l xml:id="d002l609" n="608">Pinnarum quandoque aditus, si forte necesse,</l>
                <l xml:id="d002l610" n="609">Et cursu simul ire levi, reparareque in hostem</l>
                <l xml:id="d002l611" n="610">Singula, quae miles statuat temerarius armis.</l>
                <l xml:id="d002l612" n="611">Ultimus ipse, alios iussit praecedere cunctos,</l>
                <l xml:id="d002l613" n="612">Ne quis ab hoste furor nullo gradientibus obstet</l>
                <l xml:id="d002l614" n="613">Ordine, ne quis honos desit cupientibus ire</l>
                <l xml:id="d002l615" n="614">In facinus tantum, tantique incendia belli.</l>
                <l xml:id="d002l616" n="615">Quis credat, nisi testis eat res vera fidesque</l>
                <l xml:id="d002l617" n="616">Gestarum assidue rerum, vix credere quemquam</l>
                <l xml:id="d002l618" n="617">Hunc regem potuisse loco sua castra movere</l>
                <l xml:id="d002l619" n="618">Callipolis, quando Thracem pervenit ad urbem?</l>
                <l xml:id="d002l620" n="619">Hinc distat nam nona dies gradientibus ultro</l>
                <l xml:id="d002l621" n="620">Callipoli, ante urbem quam Thracem perveniatur.</l>
                <l xml:id="d002l622" n="621">Cursori vix cura foret labor atque tot ire</l>
                <l xml:id="d002l623" n="622">Millia tam spacio breviore et temporis umbra.</l>
                <l xml:id="d002l624" n="623">Sed Mahomettanis noctis gradientibus atrae</l>
                <l xml:id="d002l625" n="624">Curriculo, nihil est cur non procedere possint</l>
                <l xml:id="d002l626" n="625">Tempore castra brevi, nondum vel rege sciente</l>
                <l xml:id="d002l627" n="626">Ipso novae Romae gentes iunxisse paratas.</l>
                <l xml:id="d002l628" n="627">Quamquam cuncta vetus tabulis narrare Chalyles</l>
                <l xml:id="d002l629" n="628">Perrexisset eis, quas clam dimiserat illi,</l>
                <l xml:id="d002l630" n="629">In quibus et regis quam sit gravis usque voluntas</l>
                <l xml:id="d002l631" n="630">Significabat, opus quid Graecis denique facto.</l>
                <l xml:id="d002l632" n="631">Quin etiam propriis de nummis dedere partem</l>
                <l xml:id="d002l633" n="632">Atque offerre alios Graecis, si regna tueri</l>
                <l xml:id="d002l634" n="633">In sua se vellent. Sed et illis Iupiter auris</l>
                <l xml:id="d002l635" n="634">Abstulerat, ne cuncta velint audire relata;</l>
                <l xml:id="d002l636" n="635">Et regi ingenium dederat, quo pergeret armis</l>
                <l xml:id="d002l637" n="636">Infractis animoque invicto et mente superba,</l>
                <l xml:id="d002l638" n="637">Aut dominaturus genti sine lege vel usu</l>
                <l xml:id="d002l639" n="638">Virtutis, vili, nullis probitatibus aptae,</l>
                <l xml:id="d002l640" n="639">Aut mortem potius subiturus, quam pede laevo</l>
                <l xml:id="d002l641" n="640">In proprias oras rediturus, Marte sinistro.</l>
                <l xml:id="d002l642" n="641">Haec totiens permittit enim Deus optimus alto</l>
                <l xml:id="d002l643" n="642">Arbiter e caelo, rerumque hominumque creator,</l>
                <l xml:id="d002l644" n="643">Esse videt quotiens scelerata mente iacentes</l>
                <l xml:id="d002l645" n="644">Qui debent animo invicto sua iura tueri</l>
                <l xml:id="d002l646" n="645">Atque sequi mandata Dei; percussor et ipse est</l>
                <l xml:id="d002l647" n="646">Interdum daemon malus et permittitur illi.</l>
                <l xml:id="d002l648" n="647">Nam si vera licet fari, patriaeque meisque</l>
                <l xml:id="d002l649" n="648">Civibus haud quicquam detraxero. Nam mihi quondam</l>
                <l xml:id="d002l650" n="649">Urbs nativa fuit nova Roma, et Chrysolorina</l>
                <l xml:id="d002l651" n="650">Progenies matris domus antiquissima clarae,</l>
                <l xml:id="d002l652" n="651">Cui Chrysolora fuit pater alta ex stirpe Iohannes,</l>
                <l xml:id="d002l653" n="652">Cui Manuel patruus; Genuae materna vetustae</l>
                <l xml:id="d002l654" n="653">Aurea celsa domus, praeclarus Hilarius illi</l>
                <l xml:id="d002l655" n="654">Factus avus, cuius Graecis venerabile nomen.</l>
                <l xml:id="d002l656" n="655">Sed si vera licet fari, iam Graecia cunctas</l>
                <l xml:id="d002l657" n="656">Mordebat sordes, iam nullis laudibus usquam</l>
                <l xml:id="d002l658" n="657">Dedita, lascivo marcebat denique lecto;</l>
                <l xml:id="d002l659" n="658">Non studii, ut quondam, vaenatrix Graecia, legum</l>
                <l xml:id="d002l660" n="659">Non erat inventrix, nec in iis vel doctus Homerus,</l>
                <l xml:id="d002l661" n="660">Vel Plato, sive Conon. Sic arma togamque relictam</l>
                <l xml:id="d002l662" n="661">Deposuere novi nullo cognomine Graii.</l>
                <l xml:id="d002l663" n="662">Vix citharam pulsare aliquis, sed amoribus aptam</l>
                <l xml:id="d002l664" n="663">Thrax didicit; reliquum vitae lectoque gulaeque</l>
                <l xml:id="d002l665" n="664">Devovit, semperque fuit sine lege superbus,</l>
                <l xml:id="d002l666" n="665">Et nihili cunctos faciebat, sive Latinos,</l>
                <l xml:id="d002l667" n="666">Seu quoscumque velis diversa e gente relatos,</l>
                <l xml:id="d002l668" n="667">Magna foret licet iis probitas, mentisque decorum.</l>
                <l xml:id="d002l669" n="668">Inde fit a cunctis fuerit quod iure relicta</l>
                <l xml:id="d002l670" n="669">Et deserta animis gens invidiosa superbis.</l>
                <l xml:id="d002l671" n="670">Quod si forte aliquis: "Si Christi fiditis armis"</l>
                <l xml:id="d002l672" n="671">Dixerit "et Graeci paribus sub legibus instant</l>
                <l xml:id="d002l673" n="672">Caelestis sperare aditus quandoque cacumen,</l>
                <l xml:id="d002l674" n="673">Non fuit iis dominus cur fautor Christus Ihesus?"</l>
                <l xml:id="d002l675" n="674">Res manifesta patet: nam non meruere vocari</l>
                <l xml:id="d002l676" n="675">Christisequae, a quorum provenit mentibus omnis</l>
                <l xml:id="d002l677" n="676">Haereseos casus. Nam tot modo dogmata falsa</l>
                <l xml:id="d002l678" n="677">Quae in nostram venere fidem, tot fusa venena</l>
                <l xml:id="d002l679" n="678">In Christi ecclesiam, Graecis suasoribus atque</l>
                <l xml:id="d002l680" n="679">Paulatim dura structoribus arte fuerunt,</l>
                <l xml:id="d002l681" n="680">Inventis composta malis, stimulantubus hydris</l>
                <l xml:id="d002l682" n="681">Assidue Stygiis, infernique usque tyranno.</l>
                <l xml:id="d002l683" n="682">Si nihil iis laudis, si virtus nulla, sed omne</l>
                <l xml:id="d002l684" n="683">Flagitium atque nefas, fidei si cuncta tenendae,</l>
                <l xml:id="d002l685" n="684">Quamque fatebantur, sunt hinc effusa venena,</l>
                <l xml:id="d002l686" n="685">Quos tueretur amans hominum custosque suorum</l>
                <l xml:id="d002l687" n="686">Ille Deus, voluit qui morte piare ruentes?</l>
                <l xml:id="d002l688" n="687">Ne mirere igitur si non defensa triumpho</l>
                <l xml:id="d002l689" n="688">Est Mahomettano gens Thrax subiecta, iugumque</l>
                <l xml:id="d002l690" n="689">Non potuit vitare datum fatalibus astris.</l>
                <l xml:id="d002l691" n="690">Namque etiam in regem permisit summus Achivum</l>
                <l xml:id="d002l692" n="691">Iupiter armatos hostes et bella parari,</l>
                <l xml:id="d002l693" n="692">Quamvis de populoque suo numeroque suorum</l>
                <l xml:id="d002l694" n="693">Non essent regum, qui se opposuere nefando</l>
                <l xml:id="d002l695" n="694">Atque suo regi nocuerunt milite ducto.</l>
                <l xml:id="d002l696" n="695">Sic solet ira Iovis, si non servaveris huius</l>
                <l xml:id="d002l697" n="696">Praeceptum et leges, si non gradiere iubentis</l>
                <l xml:id="d002l698" n="697">Qua docet ire via, sed contra erexeris arma.</l>
                <l xml:id="d002l699" n="698">Quamvis de generis sit nobilitate secundi,</l>
                <l xml:id="d002l700" n="699">Deque suo populo, cui se promiserit esse</l>
                <l xml:id="d002l701" n="700">Dona relaturum nullis aequanda virorum</l>
                <l xml:id="d002l702" n="701">Muneribus, tamen hunc plectet vehementius atque</l>
                <l xml:id="d002l703" n="702">Eiiciet quandoque foras regalibus aulis,</l>
                <l xml:id="d002l704" n="703">Et mendicantem coget sibi quaerere victum.</l>
                <l xml:id="d002l705" n="704">Discite iusticiam populi regesque ducesque,</l>
                <l xml:id="d002l706" n="705">Et servare modum, cum res est saepe gerenda.</l>
                <l xml:id="d002l707" n="706">Iusticia est genitrix Superum, quae quando relinquet</l>
                <l xml:id="d002l708" n="707">Atria, regali quae sunt conformia luxu,</l>
                <l xml:id="d002l709" n="708">A Superis deserta cadent, ruet altus ab alto</l>
                <l xml:id="d002l710" n="709">Culmine saepe lapis, nec regia firma manebit,</l>
                <l xml:id="d002l711" n="710">Nec quicquam solio regum, cum bella tulerunt</l>
                <l xml:id="d002l712" n="711">In praeceps quandoque alios, cecidereque raptim.</l>
                <l xml:id="d002l713" n="712">Nec rota Fortunae vobis culpanda, malignis</l>
                <l xml:id="d002l714" n="713">Regibus. O si quis toto nunc vivit in orbe</l>
                <l xml:id="d002l715" n="714">Insidiis ausus fratrem attemptare necandum,</l>
                <l xml:id="d002l716" n="715">Aut populis cum re vitas rapuisse parata,</l>
                <l xml:id="d002l717" n="716">Aut quicquam iniusti contra sacra iura secutus;</l>
                <l xml:id="d002l718" n="717">Nec Superos metuis, nec quidquid iura Solonis,</l>
                <l xml:id="d002l719" n="718">Atque Lycurgeus liber explicat, et Quirinalis;</l>
                <l xml:id="d002l720" n="719">Crede mihi esse deum ultorem, qui tibi reddet</l>
                <l xml:id="d002l721" n="720">Mensura maiore satis quae messus es ipse</l>
                <l xml:id="d002l722" n="721">Pauperibus miserisque viris. Nec credito cuiquam</l>
                <l xml:id="d002l723" n="722">Perfidiae, quamvis rebus successerit amplis.</l>
                <l xml:id="d002l724" n="723">Nam solet hoc vitium placido procedere vultu</l>
                <l xml:id="d002l725" n="724">Et facie laeta, pedibus sed denique aduncis,</l>
                <l xml:id="d002l726" n="725">Corporis et reliquis nonnunquam partibus acre,</l>
                <l xml:id="d002l727" n="726">Usque adeo ut moriatur homo, qui, mella secutus,</l>
                <l xml:id="d002l728" n="727">Non potuit dirum cognoscere forte venenum,</l>
                <l xml:id="d002l729" n="728">Miscuit inter opes vitii quod saeva libido.</l>
                <l xml:id="d002l730" n="729">Prosequitur tamen acer opus Mahomettus agendum</l>
                <l xml:id="d002l731" n="730">Adque urbem venit Thracem. Vae turba misellae</l>
                <l xml:id="d002l732" n="731">Graeca tibi! Infandum quae nunc patiere volumen</l>
                <l xml:id="d002l733" n="732">Probrorum et scelerum, cui tot convicia Turci</l>
                <l xml:id="d002l734" n="733">Iniicient fortes, quos captivabit Amyras,</l>
                <l xml:id="d002l735" n="734">Et collo astrictos, pecudes velut, ad sua ducet</l>
                <l xml:id="d002l736" n="735">Tecta ferox miles, Partha de gente creatus,</l>
                <l xml:id="d002l737" n="736">Proque sua vendet praeda, licet auctio desit</l>
                <l xml:id="d002l738" n="737">Atque subhastalis venditio, sicut erat iam</l>
                <l xml:id="d002l739" n="738">Consuetum fieri sub Sylla et rege Quirino.</l>
                <l xml:id="d002l740" n="739">Thracis ubi adventum est castris ad moenia regni</l>
                <l xml:id="d002l741" n="740">Et Constantini triplici munimine cincta,</l>
                <l xml:id="d002l742" n="741">Aedificata gravi sublimia marmora calce,</l>
                <l xml:id="d002l743" n="742">Ultima coctilibus quae fundamenta supersunt,</l>
                <l xml:id="d002l744" n="743">Circumstant pedites primi qui ascendere turris,</l>
                <l xml:id="d002l745" n="744">Qui valeant scalis muros conscendere celsos;</l>
                <l xml:id="d002l746" n="745">Fitque pavimentum, ne forte sagipta gregatim</l>
                <l xml:id="d002l747" n="746">Stantibus ad primas possit demissa nocere.</l>
                <l xml:id="d002l748" n="747">Figuntur scenae, regis tentoria magni,</l>
                <l xml:id="d002l749" n="748">Et circum assistunt proceres. Sed prima iuventus,</l>
                <l xml:id="d002l750" n="749">Quae valeat regem, sit opus si forte, tueri,</l>
                <l xml:id="d002l751" n="750">Littores multi, multi quos undique summo</l>
                <l xml:id="d002l752" n="751">Conduxit praecio, qui corpora saeva Gigantum,</l>
                <l xml:id="d002l753" n="752">Qui gererent animos Alcidae, in cuncta paratos</l>
                <l xml:id="d002l754" n="753">Arma pati algorem flamasque, sitimque famemque,</l>
                <l xml:id="d002l755" n="754">Et tolerare diem noctemque, ut regia posset</l>
                <l xml:id="d002l756" n="755">Vita quiesse loco, rebusque instare gerendis.</l>
                <l xml:id="d002l757" n="756">Militibus plurimis sunt circum plurima circa</l>
                <l xml:id="d002l758" n="757">Tecta; aliis stabulum, quo turma quiescat equorum,</l>
                <l xml:id="d002l759" n="758">Atque aliis tellus sub caelo teste virescens,</l>
                <l xml:id="d002l760" n="759">Quae somnum faciebat, eis, custodia quamvis</l>
                <l xml:id="d002l761" n="760">Crebra vocet vigiles, speculari ut singula possint</l>
                <l xml:id="d002l762" n="761">Atque referre duci. Mox facta luce, tenebris</l>
                <l xml:id="d002l763" n="762">Undique depulsis, Phoebo redeunte, parantur</l>
                <l xml:id="d002l764" n="763">Arma viris miseris, urbique ad dura futurae</l>
                <l xml:id="d002l765" n="764">Proelia captivae. Surgit gens Graeca, videtque</l>
                <l xml:id="d002l766" n="765">Moenibus excelsis quae circum castra, quot arma</l>
                <l xml:id="d002l767" n="766">Immineant bellis. Stupuere, et quilibet inter</l>
                <l xml:id="d002l768" n="767">Improvisa nequit mala tot cognoscere vere</l>
                <l xml:id="d002l769" n="768">Quid sit opus facto: fuerat fatale periclum.</l>
                <l xml:id="d002l770" n="769">Nam quondam astronomi, dum Byzantina locantur</l>
                <l xml:id="d002l771" n="770">Fundamenta urbi, Chaldaeaque tota propago</l>
                <l xml:id="d002l772" n="771">Quae divinatrix res praedixere futuras:</l>
                <l xml:id="d002l773" n="772">"Donec nomen idem regnet" dixere "manebunt</l>
                <l xml:id="d002l774" n="773">Moenia, quae statuit rex Constantinus in urbe".</l>
                <l xml:id="d002l775" n="774">Ecce igitur fatum. Non ante haec tempora quisquam</l>
                <l xml:id="d002l776" n="775">Constantinus ei, post primum, praefuit urbi;</l>
                <l xml:id="d002l777" n="776">Ultimus hic igitur, qui Constantinus in ipsa</l>
                <l xml:id="d002l778" n="777">Urbe habet imperium, perdendus venit ad illa</l>
                <l xml:id="d002l779" n="778">Tempora, Chaldaei quae praedixere scientes</l>
                <l xml:id="d002l780" n="779">Singula, et astronomi de re statuere futura.</l>
                <l xml:id="d002l781" n="780">Hic violandus apex sceptralis culminis arma</l>
                <l xml:id="d002l782" n="781">Nulla tenet, quae ferre queant tam grande periclum.</l>
                <l xml:id="d002l783" n="782">Ne tamen et dici segnes et inertia possint</l>
                <l xml:id="d002l784" n="783">Corpora, coguntur pharetris atque ensibus omnes,</l>
                <l xml:id="d002l785" n="784">Quotquot erant Graeci. Necnon quandoque Latini</l>
                <l xml:id="d002l786" n="785">Succurrunt, variis qui de regionibus essent,</l>
                <l xml:id="d002l787" n="786">Qui ratibus vecti, lucroque intendere sueti,</l>
                <l xml:id="d002l788" n="787">Vendebant merces et emebant; maxima in illis</l>
                <l xml:id="d002l789" n="788">Pars erat hic stabilis, partim quos urbis amoenae</l>
                <l xml:id="d002l790" n="789">Detinuit statio, partim qui ducere vitam</l>
                <l xml:id="d002l791" n="790">Hic statuere suam, ductis uxoribus, atque</l>
                <l xml:id="d002l792" n="791">Hinc genitis natis, partim qui, cum redituri</l>
                <l xml:id="d002l793" n="792">Ocyus inde forent, rebus cum laude peractis,</l>
                <l xml:id="d002l794" n="793">Tempus ob adversum nondum potuere redire.</l>
                <l xml:id="d002l795" n="794">His ergo armatis pro re, pro tempore et usu,</l>
                <l xml:id="d002l796" n="795">Viribus atque suis muris succurritur altis;</l>
                <l xml:id="d002l797" n="796">Circumque instabant vario luctamine Turci.</l>
                <l xml:id="d002l798" n="797">Nam bombarda minax, non ante audita vel usquam</l>
                <l xml:id="d002l799" n="798">Visa prius, tam crebra fuit tamque ictibus amplis,</l>
                <l xml:id="d002l800" n="799">Ut tremere et turres et quae intra moenia cuncta</l>
                <l xml:id="d002l801" n="800">Fixa forent faceret; fundamine dura profundo</l>
                <l xml:id="d002l802" n="801">Marmora vellebat, cineremque ferebat ad astra.</l>
                <l xml:id="d002l803" n="802">Porta urbi est, Fontis cui nomen constitit, illam</l>
                <l xml:id="d002l804" n="803">Sit prope quod mira fons et venerabilis unda,</l>
                <l xml:id="d002l805" n="804">Qui curabat eos quacumque ex parte relatos,</l>
                <l xml:id="d002l806" n="805">Qui aegroti fuerant, facies quia Virtiginis almae,</l>
                <l xml:id="d002l807" n="806">Quam nos Christisequae colimus, depicta fuisset</l>
                <l xml:id="d002l808" n="807">Tempore sanctorum multorum fontis in umbra,</l>
                <l xml:id="d002l809" n="808">Et cerni posset, nec adhuc abrasa fuisset</l>
                <l xml:id="d002l810" n="809">Fonte ab eo; Fontis meruit cognomen habere</l>
                <l xml:id="d002l811" n="810">Porta, ubi tam saevos bombarda emiserat ictus.</l>
                <l xml:id="d002l812" n="811">Namque etiam Manteus magica praedixerat arte</l>
                <l xml:id="d002l813" n="812">Hanc portam esse illam per quam, qui perderet urbem,</l>
                <l xml:id="d002l814" n="813">Aggrederetur eam, fieretque novissimus auctor.</l>
                <l xml:id="d002l815" n="814">Ergo etiam hic turres statuere ad sydera celsas</l>
                <l xml:id="d002l816" n="815">Integritate nava, bis senis passibus ambas</l>
                <l xml:id="d002l817" n="816">A solio, haudquaquam vacuas, bitumine plenas</l>
                <l xml:id="d002l818" n="817">Calceque commixta, quae possent fulmina ferre</l>
                <l xml:id="d002l819" n="818">Atra Iovis, scindi nec in ulla parte, tenaces.</l>
                <l xml:id="d002l820" n="819">At Mahomettus eas sperat, fundamine vulso,</l>
                <l xml:id="d002l821" n="820">Enervare ambas, aequareque singula campo.</l>
                <l xml:id="d002l822" n="821">Instant solliciti quo possunt robore Graeci</l>
                <l xml:id="d002l823" n="822">Instaurare illas, ubi deiecisse videbant</l>
                <l xml:id="d002l824" n="823">Bombardarum ictus partem ullam e moenibus altis.</l>
                <l xml:id="d002l825" n="824">Missile quodque datur forti vibramine taelum,</l>
                <l xml:id="d002l826" n="825">Sunt pilulae assiduae, glandesque et spicula passim</l>
                <l xml:id="d002l827" n="826">Infinita, manu quae demittantur eorum</l>
                <l xml:id="d002l828" n="827">Quos defensores muris statuere tenendis.</l>
                <l xml:id="d002l829" n="828">Quale solent, aestus nonnunquam tempore, muscae</l>
                <l xml:id="d002l830" n="829">Tot simul ire, umbram possis ut dicere soli</l>
                <l xml:id="d002l831" n="830">Se opposuisse gravem, sic crebra sagipta refertur</l>
                <l xml:id="d002l832" n="831">Hastaque multa tremens, ut vel stupefecerit ipsos</l>
                <l xml:id="d002l833" n="832">Parthorum quandoque duces, quos missile taelum</l>
                <l xml:id="d002l834" n="833">A pueris exercet, equo vel saepe volante.</l>
                <l xml:id="d002l835" n="834">Copia tanta fuit calamorum, ut posset ubique</l>
                <l xml:id="d002l836" n="835">Multa catervatim legisse ligacula miles.</l>
                <l xml:id="d002l837" n="836">Tectus erat Parthus clipeoque animoque virili,</l>
                <l xml:id="d002l838" n="837">Et neque missa manu metuebat taela, nec hostes,</l>
                <l xml:id="d002l839" n="838">Nec quidquid peius fortassis cogitet alter.</l>
                <l xml:id="d002l840" n="839">Pugnatur simul usque die vivacibus armis,</l>
                <l xml:id="d002l841" n="840">Atque simul noctu, Phoebe Phoeboque favente,</l>
                <l xml:id="d002l842" n="841">Rex Mahomette, tibi. Nam nox sua lumina praestat</l>
                <l xml:id="d002l843" n="842">Clara tibi, usque adeo, radios ut quisque putarit</l>
                <l xml:id="d002l844" n="843">Solis adesse novos, cum primum mane resurgit.</l>
                <l xml:id="d002l845" n="844">At Phoebus, ne dura nimis sint arma maniplis</l>
                <l xml:id="d002l846" n="845">Forte tuis, neve aestus eos turmasque fatiget,</l>
                <l xml:id="d002l847" n="846">Post nebulas se condit, opem quo praestet amico.</l>
                <l xml:id="d002l848" n="847">Namque videbat uti non tantum maxima virtus</l>
                <l xml:id="d002l849" n="848">Te tua Graiorum regem statuebat habendum,</l>
                <l xml:id="d002l850" n="849">Fata sed ut caelo sinerent te singula ab alto</l>
                <l xml:id="d002l851" n="850">Hoc augere decus meritis studiisque tuorum.</l>
                <l xml:id="d002l852" n="851">Et quoniam vitiis hoc deberetur eorum</l>
                <l xml:id="d002l853" n="852">Qui fuerant clari quondam ferroque togaque,</l>
                <l xml:id="d002l854" n="853">Nunc simul arma manu posuissent omnia tarda,</l>
                <l xml:id="d002l855" n="854">Et simul ingenio segni sine laude iacerent,</l>
                <l xml:id="d002l856" n="855">Ergo die nebulae radios texere coquentes</l>
                <l xml:id="d002l857" n="856">Singula, nocte autem reparabat lumina Phoebe.</l>
                <l xml:id="d002l858" n="857">Vis eadem Graecis, sed cum discrimine summo.</l>
                <l xml:id="d002l859" n="858">Namque animis viles armisque in bella coacti,</l>
                <l xml:id="d002l860" n="859">Quid facerent contra fortes atque ensibus aptos?</l>
                <l xml:id="d002l861" n="860">Convenere armis Turci, ardentissima pubes,</l>
                <l xml:id="d002l862" n="861">Qualia ferre solent Parthi, cum Medus in illos</l>
                <l xml:id="d002l863" n="862">Castra movet, pharetris cincti iaculisque revincti.</l>
                <l xml:id="d002l864" n="863">Sed iam fama refert ratibus Genuensibus esse</l>
                <l xml:id="d002l865" n="864">Devoctos aliquot praestanti corpore et acri</l>
                <l xml:id="d002l866" n="865">Ingenio, statuant qui Thracum regna tueri.</l>
                <l xml:id="d002l867" n="866">Iustinianus enim populari stirpe Iohannes,</l>
                <l xml:id="d002l868" n="867">Sed cuius quandoque domus ducis esset alumna,</l>
                <l xml:id="d002l869" n="868">Venerat insignis bello, fortique iuventa</l>
                <l xml:id="d002l870" n="869">Concomitatus. Erant iuvenes navalibus usi,</l>
                <l xml:id="d002l871" n="870">Scorpio de quorum manibus committeret hostem</l>
                <l xml:id="d002l872" n="871">Fatali quandoque malo. Nam mittere possunt</l>
                <l xml:id="d002l873" n="872">Hammentum manibus magno molimine duris,</l>
                <l xml:id="d002l874" n="873">Cum tormenta trahunt cordis composta trisulcis.</l>
                <l xml:id="d002l875" n="874">Hoc genus hoc aevum iaculi sibi comperit; ante</l>
                <l xml:id="d002l876" n="875">Spicula de calamis mittebant arcubus acta,</l>
                <l xml:id="d002l877" n="876">Non vulnus factura malum, tectoque rotanda</l>
                <l xml:id="d002l878" n="877">Bombice; sunt tales vestes nam Thracibus aptae.</l>
                <l xml:id="d002l879" n="878">Iustinianus ea subsistit parte fremiscens</l>
                <l xml:id="d002l880" n="879">Exultansque armis, qua vel tormenta ferebant</l>
                <l xml:id="d002l881" n="880">Maiores lapidum cursus, vel taela volabant</l>
                <l xml:id="d002l882" n="881">Turcorum demissa manu. Tunc scorpio creber</l>
                <l xml:id="d002l883" n="882">Ictibus assiduis Turcorum corpora multa</l>
                <l xml:id="d002l884" n="883">Fudit humi, et Stygiae commisit cuncta paludi.</l>
                <l xml:id="d002l885" n="884">Sed neque Parthorum pubes, nec taela timebat</l>
                <l xml:id="d002l886" n="885">Rex Mahomettus. Ea gravius qua parte cadebant,</l>
                <l xml:id="d002l887" n="886">Iusserat esse suos, nullo terrore fugatos.</l>
                <l xml:id="d002l888" n="887">Interea instabant Parthi, noctesque diesque</l>
                <l xml:id="d002l889" n="888">Assidue; nulli parcebat turba labori</l>
                <l xml:id="d002l890" n="889">Indefessa quidem. Nam copia tanta cyborum</l>
                <l xml:id="d002l891" n="890">Vecta fuit quocumque loco, quocumque recessu,</l>
                <l xml:id="d002l892" n="891">Finibus ex Asiae, seges est ubi plurima semper,</l>
                <l xml:id="d002l893" n="892">Finibus Europae, vervecum ubi copia fervet,</l>
                <l xml:id="d002l894" n="893">Atque latex nitidus varias vectandus in oras;</l>
                <l xml:id="d002l895" n="894">Ut nihil iis deesset, nihil a certamine posset</l>
                <l xml:id="d002l896" n="895">Distrahere invictos ultro, regisque pavore</l>
                <l xml:id="d002l897" n="896">Quando minabatur, si quis perterritus iret</l>
                <l xml:id="d002l898" n="897">Forte retro, hunc vulgus subito truncaret eorum</l>
                <l xml:id="d002l899" n="898">Qui praeerant castris curiosi Martis agendi.</l>
                <l xml:id="d002l900" n="899">Non semel haec temptata viris hinc inde vel illis</l>
                <l xml:id="d002l901" n="900">Qui defensores Thracum sua regna tuentur,</l>
                <l xml:id="d002l902" n="901">Aut iis qui regis Mahometti castra sequuntur.</l>
                <l xml:id="d002l903" n="902">At Turci (ut soliti sunt fortes saepe leones</l>
                <l xml:id="d002l904" n="903">In stabulis spectare gregem turmasque, coacti</l>
                <l xml:id="d002l905" n="904">Saevicie monstrare animos in cuncta rebelles,</l>
                <l xml:id="d002l906" n="905">Frangere saepe seras nituntur, saepeque portas</l>
                <l xml:id="d002l907" n="906">Ante retro eiiciunt, donec de cardine vulsae</l>
                <l xml:id="d002l908" n="907">Non prohibent aditum: vitulas fera saeva trucidat</l>
                <l xml:id="d002l909" n="908">Et iugulat tauros) sic Turci in moenia Thracum</l>
                <l xml:id="d002l910" n="909">Assidue fremuere truces, portasque serasque</l>
                <l xml:id="d002l911" n="910">Frangere quaerebant vario cunctamine motas.</l>
                <l xml:id="d002l912" n="911">Nec fuit una dies bellis consumpta gerendis,</l>
                <l xml:id="d002l913" n="912">Obsidione gravi, sed quinquagesima quarta est</l>
                <l xml:id="d002l914" n="913">Transacta in variis fatorum cursibus, ante</l>
                <l xml:id="d002l915" n="914">Quam collo servile iugum sit Graecia passa.</l>
                <l xml:id="d002l916" n="915">Interea noctu, qua parte ascendere pinnas</l>
                <l xml:id="d002l917" n="916">Esse vident Parthi facile et transcendere muros,</l>
                <l xml:id="d002l918" n="917">Impeteque inviso captivos ducere Graecos,</l>
                <l xml:id="d002l919" n="918">Aut gladiis truncare novis, aut urere flamis;</l>
                <l xml:id="d002l920" n="919">Namque etiam fossas implebant fascibus illa</l>
                <l xml:id="d002l921" n="920">Parte urbis Turci, flamas fudere latentes</l>
                <l xml:id="d002l922" n="921">Graiorum populi, fascesque arbustaque mixta</l>
                <l xml:id="d002l923" n="922">Incendere levi concreta in sulphure, ut illi</l>
                <l xml:id="d002l924" n="923">Ante cremarentur, quam possent fascibus urbem</l>
                <l xml:id="d002l925" n="924">Compositis scalisque suo transcendere ductu.</l>
                <l xml:id="d002l926" n="925">Hinc factum improvidi ut multi, fervore coacti</l>
                <l xml:id="d002l927" n="926">Vincendi et praedae, flamis his denique adusti</l>
                <l xml:id="d002l928" n="927">Conciderint caeci, nec quod statuere sequantur.</l>
                <l xml:id="d002l929" n="928">At alii, quorum maior prudentia, visis</l>
                <l xml:id="d002l930" n="929">Ignibus, ut quandoque solent qui forte per agrum</l>
                <l xml:id="d002l931" n="930">Improvisi anguem pedibus tetigere retectis,</l>
                <l xml:id="d002l932" n="931">Continuoque gradum retrahunt cernuntque periclum.</l>
                <l xml:id="d002l933" n="932">Induperatoris referam quid singula Thracis</l>
                <l xml:id="d002l934" n="933">Iussa? Quibus: "Bello vel nunc moriamur in armis</l>
                <l xml:id="d002l935" n="934">Fortis" ait "populus, vel contra haec taela feramur</l>
                <l xml:id="d002l936" n="935">Immanes, velut ursa solet, cum pignora cernit</l>
                <l xml:id="d002l937" n="936">Esse parata capi, mortique incumbere dirae.</l>
                <l xml:id="d002l938" n="937">Quid struimus, miseri?" dixit "Gradiamur in hostem,</l>
                <l xml:id="d002l939" n="938">Nec vitae parcamus; opem deus annuet ullam".</l>
                <l xml:id="d002l940" n="939">Iustinianus ei subdit: "Rex optime, quo te</l>
                <l xml:id="d002l941" n="940">Provehis in Turcos? Audes? Millena tricenta</l>
                <l xml:id="d002l942" n="941">Corpora sunt equitum, peditum millena ducenta.</l>
                <l xml:id="d002l943" n="942">Sed minor hoc numero numerus sit verus; in illos</l>
                <l xml:id="d002l944" n="943">Ipse audes certare manu? Nunc ipse ruinam</l>
                <l xml:id="d002l945" n="944">Cerno tuam, et fatis tibi lumina caeca malignis.</l>
                <l xml:id="d002l946" n="945">Sit satis has servare domos, haec moenia, et intra</l>
                <l xml:id="d002l947" n="946">Teque tuos domum cum cara plebe tueri!</l>
                <l xml:id="d002l948" n="947">Quid faciant pauci contra tot millia Graeci?</l>
                <l xml:id="d002l949" n="948">Hinc Turcis fortasse aliqui quandoque videmur,</l>
                <l xml:id="d002l950" n="949">Moenibus ut sparsi sumus. At si quando coacti</l>
                <l xml:id="d002l951" n="950">In stipatorum numerum veniamus, ab illo</l>
                <l xml:id="d002l952" n="951">Quam numero qui visus erat prius esse, cademus!</l>
                <l xml:id="d002l953" n="952">Tunc in nos ipsi nullo luctamine Turci</l>
                <l xml:id="d002l954" n="953">Et fremitu et taelis instabunt, atque cruorem</l>
                <l xml:id="d002l955" n="954">Perfundent nostrum; iugulo pecus ut solet omne,</l>
                <l xml:id="d002l956" n="955">Quando ad lanarii pervenit denique cultros.</l>
                <l xml:id="d002l957" n="956">Hinc tueamur opes Graecas regnumque vetustum,</l>
                <l xml:id="d002l958" n="957">Ut tandem fessi posito vel Marte recedant,</l>
                <l xml:id="d002l959" n="958">Expectentve aliud tempus melioraque Turci</l>
                <l xml:id="d002l960" n="959">Saecula, et interea tu rebus consule tantis".</l>
                <l xml:id="d002l961" n="960">Etsi dura videt simul hinc simul inde parari</l>
                <l xml:id="d002l962" n="961">Singula Thraiiciisque suis, patriaeque sibique</l>
                <l xml:id="d002l963" n="962">Constantinus, honos quem nunc pungebat et ardor</l>
                <l xml:id="d002l964" n="963">Nunc, ut in hostiles committeret omnia turmas,</l>
                <l xml:id="d002l965" n="964">Fert tamen modice, quod vel differre necesse est,</l>
                <l xml:id="d002l966" n="965">Vel sine consilio videt esse, auditque Iohannem.</l>
                <l xml:id="d002l967" n="966">Interea et Perae coniunctis navibus instar</l>
                <l xml:id="d002l968" n="967">Atque cathaenatis pontis fecere, ut ad urbem</l>
                <l xml:id="d002l969" n="968">Quisque novae Romae posset cito saepe profectus</l>
                <l xml:id="d002l970" n="969">Inde redire volans, quem pontem nec superare</l>
                <l xml:id="d002l971" n="970">Hostilis posset ratis ulla. Sed omnia mente</l>
                <l xml:id="d002l972" n="971">Cogitat infracta Mahomettus, quodque ferebant</l>
                <l xml:id="d002l973" n="972">Historiae in Persas, cum magnis viribus esset</l>
                <l xml:id="d002l974" n="973">Velificatus Athos, nullis sperantibus, audet</l>
                <l xml:id="d002l975" n="974">Attemptare novis animis atque arte rudentum,</l>
                <l xml:id="d002l976" n="975">Atque ultra collem, Galathis qui praeeminet, armat</l>
                <l xml:id="d002l977" n="976">Arte rates mira, statuitque in transtra, triremis</l>
                <l xml:id="d002l978" n="977">Et myoparones: de summo vertice montis</l>
                <l xml:id="d002l979" n="978">Improvisa refert in portum corpora ponto</l>
                <l xml:id="d002l980" n="979">Admiranda suo. Genuae tunc clara iuventus</l>
                <l xml:id="d002l981" n="980">Obstupuit, Thracumque domos et moenia liquit,</l>
                <l xml:id="d002l982" n="981">Et plaerique suis ratibus rediere, tulerunt</l>
                <l xml:id="d002l983" n="982">Plaerique et leges Turcorum et iussa potentum.</l>
                <l xml:id="d002l984" n="983">Tunc propriam stat cuique domus servare, tueri</l>
                <l xml:id="d002l985" n="984">Moenia qui incoepit primum; domus eius et huius</l>
                <l xml:id="d002l986" n="985">Ad portus erecta sinum, vel fracta propinqua est</l>
                <l xml:id="d002l987" n="986">Littoribus. Superat tunc moenia rex Mahomettus,</l>
                <l xml:id="d002l988" n="987">Quae deserta ruunt; scalis hi congrediuntur</l>
                <l xml:id="d002l989" n="988">Pinnarum cumulum; portis bipatentibus illi</l>
                <l xml:id="d002l990" n="989">Insistunt, primoque aditu confunditur armis</l>
                <l xml:id="d002l991" n="990">Nobilium grex magnus. Erat nam belliger illic</l>
                <l xml:id="d002l992" n="991">Constantinus, opem qui cum non cerneret ullam:</l>
                <l xml:id="d002l993" n="992">"Fata sequar" dixit "regno moriturus in ipso,</l>
                <l xml:id="d002l994" n="993">Nec me captivum ducet Mahomettus habendum".</l>
                <l xml:id="d002l995" n="994">Enseque perstricto nunc hos, nunc enecat illos,</l>
                <l xml:id="d002l996" n="995">Donec vita suo dispersa est alma cruore.</l>
                <l xml:id="d002l997" n="996">Cum rege hoc cecidere alii, pars nobiliorum</l>
                <l xml:id="d002l998" n="997">Qui pulchram turpi mortem praeponere vitae</l>
                <l xml:id="d002l999" n="998">Haud veriti, mentemque suo committere Christo.</l>
                <l xml:id="d002l1000" n="999">Procedunt Turci, iugulant mactantque per urbem</l>
                <l xml:id="d002l1001" n="1000">Quot primo ingressu capiunt victoria rebus</l>
                <l xml:id="d002l1002" n="1001">Ut solet esse novis populatrix, parcere nulli.</l>
                <l xml:id="d002l1003" n="1002">Mox ubi sat fusum Mahomettus in urbe cruoris</l>
                <l xml:id="d002l1004" n="1003">Audivit (vulgus quis enim fraenare cruentum</l>
                <l xml:id="d002l1005" n="1004">Victorum cito posset?) eis edixit ut armis</l>
                <l xml:id="d002l1006" n="1005">Abstineant positis, captivos cogere vinclis</l>
                <l xml:id="d002l1007" n="1006">Fas sit, et in praedam res omnis vertere Thracum.</l>
                <l xml:id="d002l1008" n="1007">Indeque nil superest praedae, servique feruntur</l>
                <l xml:id="d002l1009" n="1008">Colla cathaenati. Campo statuere propinquo,</l>
                <l xml:id="d002l1010" n="1009">Urbis ad egressum, qui stat latissimus illi,</l>
                <l xml:id="d002l1011" n="1010">Graecorum decus omne. Subit Mahomettus in urbem,</l>
                <l xml:id="d002l1012" n="1011">Quam nondum ingressus fuerat, vacuamque stupescit,</l>
                <l xml:id="d002l1013" n="1012">Atque ait: "O Thracum tam regna superba, Chalyles</l>
                <l xml:id="d002l1014" n="1013">Quae mihi praedixit non affectanda! Fuistis</l>
                <l xml:id="d002l1015" n="1014">Denique subiecti Graeci, Phrygiaeque vetustae</l>
                <l xml:id="d002l1016" n="1015">Imperium sub rege novo cum lege feretis".</l>
                <l xml:id="d002l1017" n="1016">Haec ubi dicta, iubet multis custodibus urbem</l>
                <l xml:id="d002l1018" n="1017">Servari; ipse aliis intendit denique rebus.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Ketty Peruch</bibl>
                </head>
                <p xml:id="d003l1" n="0|1">de vita rebusque gestis invictissimi regis | imperatorisque clarissimi Mahometti Turcorum domini</p>
                <lb/>
                <l xml:id="d003l2" n="1">Postquam praeda fuit de tam praestantibus urbis</l>
                <l xml:id="d003l3" n="2">Moenibus, et nullo licuit cessare tumultu,</l>
                <l xml:id="d003l4" n="3">Induperatoris caput ad Babylonis alumnum</l>
                <l xml:id="d003l5" n="4">Mittitur (est illi Sultani parta corona)</l>
                <l xml:id="d003l6" n="5">Ut cernat victoris opus. Tum tradita Parthis</l>
                <l xml:id="d003l7" n="6">Tecta suis regni, simul alta palatia partim</l>
                <l xml:id="d003l8" n="7">Ante dedit Galathis populis, tunc iura futuris</l>
                <l xml:id="d003l9" n="8">Inter claustra novae, quo malint tempore, Romae;</l>
                <l xml:id="d003l10" n="9">Indeque quaesiti proceres qui deficiebant,</l>
                <l xml:id="d003l11" n="10">Quos Constantinus fidos carosque tenebat.</l>
                <l xml:id="d003l12" n="11">Inter quos Notaras veteri cognomine Lucas,</l>
                <l xml:id="d003l13" n="12">Qui dux magnus erat titulo, compertus, ad ipsum</l>
                <l xml:id="d003l14" n="13">Perductus regem Mahomettum. "Si mihi servas</l>
                <l xml:id="d003l15" n="14">Hanc animam" dixit "rex magne, et parta labore</l>
                <l xml:id="d003l16" n="15">Quae mihi sunt reddis, patrimoniaque ampla parentum,</l>
                <l xml:id="d003l17" n="16">Thesaurosque graves quos turris continet una,</l>
                <l xml:id="d003l18" n="17">Utilis ipse tibi fuero reditusque docebo,</l>
                <l xml:id="d003l19" n="18">Et reliqua in regno quae sunt incognita Thracum,</l>
                <l xml:id="d003l20" n="19">Quae tibi nemo potest melius me dicere, cuius</l>
                <l xml:id="d003l21" n="20">In manibus dudum steterunt. Qui cuncta gubernat</l>
                <l xml:id="d003l22" n="21">Sceptra vicesque, potest regnum docuisse quid affert</l>
                <l xml:id="d003l23" n="22">Quidve potest afferre boni. Tibi traditur ergo</l>
                <l xml:id="d003l24" n="23">Solvendi lucem, tibi lex quoque sola ligandi.</l>
                <l xml:id="d003l25" n="24">Ergo iube, et iussis parebo, o maxime regum".</l>
                <l xml:id="d003l26" n="25">At Mahomettus, ea fuerat qua mente benignus,</l>
                <l xml:id="d003l27" n="26">Parcit ei: "Modo sis" dixit "qui plurima serves</l>
                <l xml:id="d003l28" n="27">Haec promissa mihi, nec res tibi parta labore</l>
                <l xml:id="d003l29" n="28">Deficient tibi nec patrimonia multa parentum,</l>
                <l xml:id="d003l30" n="29">Thesauri nec quos turris tam continet ampla".</l>
                <l xml:id="d003l31" n="30">Tunc quoque semotis reliquis patribusque virisque,</l>
                <l xml:id="d003l32" n="31">Militibus, quorum non copia parva frequenter</l>
                <l xml:id="d003l33" n="32">Ad latus esse solet Mahometti; solus ad illum</l>
                <l xml:id="d003l34" n="33">Haec ait: "Audierat num Constantinus adire</l>
                <l xml:id="d003l35" n="34">Hanc urbem me velle meo cum milite?" Et illo</l>
                <l xml:id="d003l36" n="35">Affirmante suum sensisse ea singula regem,</l>
                <l xml:id="d003l37" n="36">Quae Mahomettani magno fervore parabant:</l>
                <l xml:id="d003l38" n="37">"A quo" inquit "factus de re rex certior omni</l>
                <l xml:id="d003l39" n="38">Est tuus?" "A magno, qui tecum cuncta Chalyles</l>
                <l xml:id="d003l40" n="39">Primus agit, vel bella petas, vel pacis honores".</l>
                <l xml:id="d003l41" n="40">"Quae causa hunc pepulit" rex orat "quanta gerebam</l>
                <l xml:id="d003l42" n="41">Significare tuo regi?" "Quia partus in urbe</l>
                <l xml:id="d003l43" n="42">Saepe novae Romae cumulus fuit inclytus auri.</l>
                <l xml:id="d003l44" n="43">Nunc quoque res fuerat non parva, sed ampla Chalyli</l>
                <l xml:id="d003l45" n="44">Undique, mercati vel spectes iura tenendi,</l>
                <l xml:id="d003l46" n="45">Vel ratibus quidquid Genuae Venetumque ferebant,</l>
                <l xml:id="d003l47" n="46">In cunctis nummi steterant sine fine Chalylis;</l>
                <l xml:id="d003l48" n="47">Dives opum certe a proavis est factus, et ipso</l>
                <l xml:id="d003l49" n="48">Ante parente tuo semper cumulando Chalyles</l>
                <l xml:id="d003l50" n="49">Thesauros; sed et hinc non parvis ditior exit</l>
                <l xml:id="d003l51" n="50">Divitiis. Igitur merito succurrere nobis</l>
                <l xml:id="d003l52" n="51">Temptabat, certos reddebat deque futuris".</l>
                <l xml:id="d003l53" n="52">"Dic mihi" rex inquit "cur tu, qui ditior ipsis</l>
                <l xml:id="d003l54" n="53">Thracibus es reliquis, cui nunc quoque turris in urbe</l>
                <l xml:id="d003l55" n="54">Thesauri hac plena est, quamvis mihi dedita, regi</l>
                <l xml:id="d003l56" n="55">Non succurristi bellis quandoque futuris?</l>
                <l xml:id="d003l57" n="56">Et servaturus regnum cum rege vetustum</l>
                <l xml:id="d003l58" n="57">Sparsisti hos nummos ducendo milite et armis</l>
                <l xml:id="d003l59" n="58">Tractandis aliis quam quae tractata fuerunt?"</l>
                <l xml:id="d003l60" n="59">"Nemo mihi" dixit Lucas "suadebat ab hoste</l>
                <l xml:id="d003l61" n="60">Servari te posse urbem, vel Thracibus ulla</l>
                <l xml:id="d003l62" n="61">Regna meis. Vates etiam dixere periti</l>
                <l xml:id="d003l63" n="62">Sub Mahomettano imperio ruitura potentum</l>
                <l xml:id="d003l64" n="63">Signa ducum Thracum, regnumque a culmine totum</l>
                <l xml:id="d003l65" n="64">Turcorum in manibus bellis et pace futurum.</l>
                <l xml:id="d003l66" n="65">Quin etiam audieram qua sis virtute quibusque</l>
                <l xml:id="d003l67" n="66">Laudibus ingenii. Certo haec ego cuncta videbam,</l>
                <l xml:id="d003l68" n="67">Quae evenere; igitur servabam meque meosque</l>
                <l xml:id="d003l69" n="68">Thesauros, qui, colla iugo cum pressa dedissem,</l>
                <l xml:id="d003l70" n="69">Saepe favore tuo fraetus, quandoque benigno</l>
                <l xml:id="d003l71" n="70">Auxilio adiutus, possem sine lite, quiete</l>
                <l xml:id="d003l72" n="71">Vivere in urbe mihi patria, cum coniuge, natis.</l>
                <l xml:id="d003l73" n="72">In numero procerum, mi rex Mahomette, tuorum</l>
                <l xml:id="d003l74" n="73">Ergo nec obieci vires, nec tradere ferro</l>
                <l xml:id="d003l75" n="74">Me volui, nummis nec Thracum castra tueri.</l>
                <l xml:id="d003l76" n="75">Expectandus eras mihi nam certissimus auctor</l>
                <l xml:id="d003l77" n="76">Et spei et rerum, mi rex Mahomette, mearum.</l>
                <l xml:id="d003l78" n="77">Haec est illa dies qua summo e culmine caeli</l>
                <l xml:id="d003l79" n="78">Est nobis concessa quies. Non ullus in urbem</l>
                <l xml:id="d003l80" n="79">Hanc audebit equos, pedites nec mittere quisquam,</l>
                <l xml:id="d003l81" n="80">Obsessam ut teneant, veluti modo vidimus esse</l>
                <l xml:id="d003l82" n="81">Extremis quandoque malis. Tu quippe tueri</l>
                <l xml:id="d003l83" n="82">Hanc poteris solo, rex praestantissime, nutu.</l>
                <l xml:id="d003l84" n="83">Venisti ad nostram, me persuasore, salutem;</l>
                <l xml:id="d003l85" n="84">Venisti ut vivant Thraces in pace quieti.</l>
                <l xml:id="d003l86" n="85">Qui vero voluere tuum sine mente furorem</l>
                <l xml:id="d003l87" n="86">Expectare, illis, si sub iuga ferre coacti</l>
                <l xml:id="d003l88" n="87">Colla fuere, tuis olim contraria votis,</l>
                <l xml:id="d003l89" n="88">Damna suis studiis sibi parta gravisque labore</l>
                <l xml:id="d003l90" n="89">Discant ferre animo patienti. Ego, maxime regum,</l>
                <l xml:id="d003l91" n="90">Affectus tibi, sponte feror servire paratus.</l>
                <l xml:id="d003l92" n="91">Nec te poeniteat, Notaram quandoque habuisse</l>
                <l xml:id="d003l93" n="92">In numero procerum, vel, si mage convenit, inter</l>
                <l xml:id="d003l94" n="93">Quos malis dixisse tuos, quia saepe minores</l>
                <l xml:id="d003l95" n="94">Regibus eximiis conducunt, saepeque monstrant</l>
                <l xml:id="d003l96" n="95">Per quod iter gradiantur ea, qua parte nequibant</l>
                <l xml:id="d003l97" n="96">Ire prius. Vivas tantum, parcasque subacto".</l>
                <l xml:id="d003l98" n="97">Haec Lucas. At rex breviter sic orsus: "Amicus</l>
                <l xml:id="d003l99" n="98">Quod fueris nobis, nec ob hoc opponere quicquam</l>
                <l xml:id="d003l100" n="99">Militibus nostris decreveris, arma quod esse</l>
                <l xml:id="d003l101" n="100">Scires nostra tuis victricia finibus, est res</l>
                <l xml:id="d003l102" n="101">Grata mihi et pariter, si vera est, iure iuvabit</l>
                <l xml:id="d003l103" n="102">Te simul atque tuos. Nunc, ne per verba vagemur</l>
                <l xml:id="d003l104" n="103">Plurima, sis mecum, doceasque quid esse futurum</l>
                <l xml:id="d003l105" n="104">Utile in urbe putes, reditus quis, quaeque gerenda</l>
                <l xml:id="d003l106" n="105">Singula sint. Merces dabitur quandoque laborum,</l>
                <l xml:id="d003l107" n="106">Ne modo me fraudes, credasque incognita regni</l>
                <l xml:id="d003l108" n="107">Iura mihi. Ex aliis discam quae cuncta tacebis,</l>
                <l xml:id="d003l109" n="108">Et decepturus si me fortasse fuisses,</l>
                <l xml:id="d003l110" n="109">Crimine pro tanto poenam patiere luesque".</l>
                <l xml:id="d003l111" n="110">His dictis, statuit quae constituenda fuerunt</l>
                <l xml:id="d003l112" n="111">Iura novae Romae; regnum, mirabile dictu,</l>
                <l xml:id="d003l113" n="112">Ordinat usque adeo provide, et genus undique transfert</l>
                <l xml:id="d003l114" n="113">Iudaicum in Thracum terram, de finibus usque</l>
                <l xml:id="d003l115" n="114">Extremis Asiae, de Graecis omnibus; ut, qui</l>
                <l xml:id="d003l116" n="115">Facta videt decreta, putet non omnibus ullum</l>
                <l xml:id="d003l117" n="116">Gentibus ante orbis regem tam singula iuste</l>
                <l xml:id="d003l118" n="117">Consultoque brevi potuisse parare tumultu.</l>
                <l xml:id="d003l119" n="118">Miratur sibi quisque igitur, proceresque senesque,</l>
                <l xml:id="d003l120" n="119">Et quicumque alii rem tantam mente volutant;</l>
                <l xml:id="d003l121" n="120">Mirantur quacumque orbis regione scientes</l>
                <l xml:id="d003l122" n="121">Quid sit Byzanti confectum in moenibus alti.</l>
                <l xml:id="d003l123" n="122">Dumtaxat templis, quae nos veneremur, abegit</l>
                <l xml:id="d003l124" n="123">Campanas, quas aere sonant in turribus altis;</l>
                <l xml:id="d003l125" n="124">Sacra autem et sacris quidquid venerabile in ipsis</l>
                <l xml:id="d003l126" n="125">Christicolis liquit, voluitque quod illa sacerdos</l>
                <l xml:id="d003l127" n="126">Quisque sua, ut fuerat quondam consuetus, haberet;</l>
                <l xml:id="d003l128" n="127">Quin etiam Christi quandoque fidelibus aurum</l>
                <l xml:id="d003l129" n="128">Tradidit, et multas res, magni munera regis;</l>
                <l xml:id="d003l130" n="129">Sive hoc, munificus possit qui et iustus haberi,</l>
                <l xml:id="d003l131" n="130">Invitetque alios, ut opinor, honore, vel illos</l>
                <l xml:id="d003l132" n="131">Iure sequatur, agunt qui Christi in legibus almis,</l>
                <l xml:id="d003l133" n="132">Idque velit quandoque sequi mutatus Amyras.</l>
                <l xml:id="d003l134" n="133">Aequavitque solo Galatharum moenia, ne, si</l>
                <l xml:id="d003l135" n="134">Bella forent quandoque sibi cum regibus ullis,</l>
                <l xml:id="d003l136" n="135">In spacio parvo binis foret urbibus, esse</l>
                <l xml:id="d003l137" n="136">His opus auxilio. Reliquum, legesque modumque</l>
                <l xml:id="d003l138" n="137">Tradidit iis vitae populis quandoque futurae.</l>
                <l xml:id="d003l139" n="138">Inde ubi discessit, crebro custode relicto,</l>
                <l xml:id="d003l140" n="139">Atque cathaenato portu cum turribus altis,</l>
                <l xml:id="d003l141" n="140">Hinc geminis atque inde; iubet quandoque Chalylem</l>
                <l xml:id="d003l142" n="141">Ad se ire immeritum, proceris consistere sede,</l>
                <l xml:id="d003l143" n="142">Sicque ait: "O senior, qui meque meosque parentes</l>
                <l xml:id="d003l144" n="143">Et proavos iactas rexisse, et vera fateris,</l>
                <l xml:id="d003l145" n="144">Sed fraude atque dolis, quem multa pecunia Romae</l>
                <l xml:id="d003l146" n="145">Parta novae, et reliquis in Thracum partibus, esse</l>
                <l xml:id="d003l147" n="146">Usque adeo te fecit eis vigilantis amicum</l>
                <l xml:id="d003l148" n="147">Affectu studii. Quid non mortalia cogit</l>
                <l xml:id="d003l149" n="148">Haec sordes sacra corda virum componere? Quid non</l>
                <l xml:id="d003l150" n="149">Quaerere flagitii? Tune es, quo bella negante,</l>
                <l xml:id="d003l151" n="150">Castra tamen movi! Quo dissuadente, paravi</l>
                <l xml:id="d003l152" n="151">Singula, quo victor vel non credente, subegi</l>
                <l xml:id="d003l153" n="152">Mermidonum Dolopumque decus! Dic arma trementem</l>
                <l xml:id="d003l154" n="153">Multa parent contra me, quos quandoque putabas</l>
                <l xml:id="d003l155" n="154">Esse paraturos, diversis partibus actos.</l>
                <l xml:id="d003l156" n="155">Dic mihi se opponant. Nam si te consule res est</l>
                <l xml:id="d003l157" n="156">Haec agitanda, animis venient in bella paratis</l>
                <l xml:id="d003l158" n="157">Millia multa virum, Mahomettum denique cogent</l>
                <l xml:id="d003l159" n="158">Me servile iugum patienter ferre, nec usquam</l>
                <l xml:id="d003l160" n="159">Vel servare meos bello, vel sceptra tueri.</l>
                <l xml:id="d003l161" n="160">En hominem senio infectum, qui consuluisse</l>
                <l xml:id="d003l162" n="161">Iussus saepe suis longaevo regibus ore,</l>
                <l xml:id="d003l163" n="162">Tutatus Graecos, dissuasit bella parari</l>
                <l xml:id="d003l164" n="163">In Thraces, duros numerans sine fine labores</l>
                <l xml:id="d003l165" n="164">Quos subiturus erat qui tam grave munus adiret,</l>
                <l xml:id="d003l166" n="165">Difficilis dicens quod erat victoria nobis,</l>
                <l xml:id="d003l167" n="166">Partibus e multis fuerat quod ad alta futurus</l>
                <l xml:id="d003l168" n="167">Moenia concursus populorum, qualibus illi</l>
                <l xml:id="d003l169" n="168">Auxiliis tuti qui concurrere Latini,</l>
                <l xml:id="d003l170" n="169">De Genuae ratibus Galathae quos forte tenebant!</l>
                <l xml:id="d003l171" n="170">Convenere aliqui; tamen est victoria parta.</l>
                <l xml:id="d003l172" n="171">Tu falsus consul, tu vir scelerate nefandus.</l>
                <l xml:id="d003l173" n="172">Poena igitur te certa manet: suspendite, servi,</l>
                <l xml:id="d003l174" n="173">Hunc fraudatorem regni, partumque tot annos</l>
                <l xml:id="d003l175" n="174">Thesaurum et longis cumulata tot ampla diebus</l>
                <l xml:id="d003l176" n="175">Dona, referte mihi. Ne sit qui regibus esse</l>
                <l xml:id="d003l177" n="176">Audeat iniustus, poenas pro crimine solve".</l>
                <l xml:id="d003l178" n="177">Hic voluit causas errorum aliquando Chalyles</l>
                <l xml:id="d003l179" n="178">Dicere, sed vetuit regis vox saeva minacis,</l>
                <l xml:id="d003l180" n="179">Atque silere senem fraudantem cuncta iubentis.</l>
                <l xml:id="d003l181" n="180">Ergo ubi rex iussit suspendi et parta referri</l>
                <l xml:id="d003l182" n="181">In gazam quaecumque suam, miserare precantem</l>
                <l xml:id="d003l183" n="182">Subdidit ille senem, servi miserere Chalylis.</l>
                <l xml:id="d003l184" n="183">"Erravi, et fateor, peccavi et non nego; poena</l>
                <l xml:id="d003l185" n="184">Mitior esto mihi. Rex es: miserare precantem".</l>
                <l xml:id="d003l186" n="185">Ille instat: "Collo servi suspendite tristem,</l>
                <l xml:id="d003l187" n="186">Hinc abeat vinctus". Sic dicens, terga reflexit,</l>
                <l xml:id="d003l188" n="187">Atque vocavit eum quem saepe solebat amicum,</l>
                <l xml:id="d003l189" n="188">Sicque ait: "Accelera passus, mihi care Saganes,</l>
                <l xml:id="d003l190" n="189">Atque aurum et quidquid cernes superesse Chalyli,</l>
                <l xml:id="d003l191" n="190">In qua parte domus cernes magis esse cavendum,</l>
                <l xml:id="d003l192" n="191">Affer cuncta mihi, domui nec parce gementi.</l>
                <l xml:id="d003l193" n="192">Namque patrum fraus est, si laesa aliquando videtur</l>
                <l xml:id="d003l194" n="193">Maiestas regni, quae natis, vel nocet ipsis</l>
                <l xml:id="d003l195" n="194">Natorum natis, quo sint exempla futuris,</l>
                <l xml:id="d003l196" n="195">Ne quis in alta petat nimium properantibus alis,</l>
                <l xml:id="d003l197" n="196">Pennarum studio nervis sine lege coactis".</l>
                <l xml:id="d003l198" n="197">Iussa audit regis Mahometti cuncta Saganes,</l>
                <l xml:id="d003l199" n="198">Atque affert auri cumulum, millena tot uno</l>
                <l xml:id="d003l200" n="199">Stricta et honusta die, quot nullis ante diebus</l>
                <l xml:id="d003l201" n="200">Lydorum reges dicunt cumulasse vetustos;</l>
                <l xml:id="d003l202" n="201">Mulorum pondus triginta, omnesque lapillos</l>
                <l xml:id="d003l203" n="202">De praecio immenso. Referam quid vasa vel auro</l>
                <l xml:id="d003l204" n="203">Coelata argentove gravi? Quis dicat amictus,</l>
                <l xml:id="d003l205" n="204">Cultaque cuncta senis? Vel quae fuit ante supellex,</l>
                <l xml:id="d003l206" n="205">Nulla adeo insignis regi, vel qualis equorum</l>
                <l xml:id="d003l207" n="206">Sit numerus? Quales servi, quot praedia, quam res</l>
                <l xml:id="d003l208" n="207">Ampla, velis ubicumque domos spectare potentum</l>
                <l xml:id="d003l209" n="208">Et mercatorum, vel qui civilibus essent</l>
                <l xml:id="d003l210" n="209">Intenti studiis? Nihil est memorabile cuiquam,</l>
                <l xml:id="d003l211" n="210">Quod cum divitiis possit conferre Chalylis.</l>
                <l xml:id="d003l212" n="211">Gaza fuit, non ante viris audita fuisse</l>
                <l xml:id="d003l213" n="212">Privatis, sed rege quidem dignissima, regi</l>
                <l xml:id="d003l214" n="213">Tradita. Mortales discant sub regibus esse</l>
                <l xml:id="d003l215" n="214">Mente pia, atque fide, sine quaquam fraude beati.</l>
                <l xml:id="d003l216" n="215">Ne vero hoc dicant, demissum ad fata Chalylem</l>
                <l xml:id="d003l217" n="216">Ut raperet quidquid Mahomettus struxerat olim</l>
                <l xml:id="d003l218" n="217">Argenti atque auri, donavit cuncta Sagani</l>
                <l xml:id="d003l219" n="218">Rex ea quae diti fuerant reperta Chalyli,</l>
                <l xml:id="d003l220" n="219">Vel patris ante domo patrimonia tracta, vel ipsi</l>
                <l xml:id="d003l221" n="220">Acquisita seni, studiisque adiuta nefandis.</l>
                <l xml:id="d003l222" n="221">Mirantur stupidi proceres quae causa Saganem</l>
                <l xml:id="d003l223" n="222">Usque adeo magno regi fecisset amicum,</l>
                <l xml:id="d003l224" n="223">Invidiaque omnes flagrabant perdere tantum</l>
                <l xml:id="d003l225" n="224">Hunc iuvenem. Quid livor edax tam murmure saevo</l>
                <l xml:id="d003l226" n="225">In claros fremis acre viros? Nonne impia semper</l>
                <l xml:id="d003l227" n="226">Vulnera magnanimis audes tractare? Iubesque</l>
                <l xml:id="d003l228" n="227">Sternere de summo quandoque cacumine turres,</l>
                <l xml:id="d003l229" n="228">Quando doles aliis felicia tempora terris?</l>
                <l xml:id="d003l230" n="229">Nonne alios perdis, comperta sedicione,</l>
                <l xml:id="d003l231" n="230">Aut lite, aut causa iniusta? Sine nomine, nomen</l>
                <l xml:id="d003l232" n="231">Inventum facis esse viro, quem videris alto</l>
                <l xml:id="d003l233" n="232">Progressum in solio rebus consistere magnis.</l>
                <l xml:id="d003l234" n="233">Nunc quoque ne maior fiat, stant cuncta Sagani</l>
                <l xml:id="d003l235" n="234">Prompta ad iniqua manu tractanda pericula laeva</l>
                <l xml:id="d003l236" n="235">Invidiae, livorque parat mortalia fata.</l>
                <l xml:id="d003l237" n="236">Namque ubi, non multo post, Hunnis causa fuisset</l>
                <l xml:id="d003l238" n="237">Cum Turco, et missus foret ipse ad regna Saganes</l>
                <l xml:id="d003l239" n="238">Hunnorum, obiiciunt proceres habuisse Saganem</l>
                <l xml:id="d003l240" n="239">Munera, tardassent quae regis iussa potentis,</l>
                <l xml:id="d003l241" n="240">Atque dies Hunnis ad defendenda parassent</l>
                <l xml:id="d003l242" n="241">Regna sua, ut visum fuerat resque ipsa petebat.</l>
                <l xml:id="d003l243" n="242">Quod si iussa sui regis foret alta secutus,</l>
                <l xml:id="d003l244" n="243">Et subito Hunnorum populis dixisset Amyram</l>
                <l xml:id="d003l245" n="244">Arma parare, gravi dextra sacra taela daturum,</l>
                <l xml:id="d003l246" n="245">Ni secum foedus mallent cum lege pacisci,</l>
                <l xml:id="d003l247" n="246">Ut posset sine felle alios confundere Graecos;</l>
                <l xml:id="d003l248" n="247">Ii quibus exciderat rex Hunnus, quos vel Hyanchus</l>
                <l xml:id="d003l249" n="248">Coeperat armato componere milite fortis,</l>
                <l xml:id="d003l250" n="249">Tum sine lege viri quod patienter habebant,</l>
                <l xml:id="d003l251" n="250">Tum quia quisque sibi procerum rex esse putabat,</l>
                <l xml:id="d003l252" n="251">Nec poterant regem tolerare frequenter Hyanchum,</l>
                <l xml:id="d003l253" n="252">Flexissent sua colla iugo. Sed munus Hyanchus</l>
                <l xml:id="d003l254" n="253">Tradidit, ut referunt proceres, pergrande Sagani,</l>
                <l xml:id="d003l255" n="254">Donec parta fuit via sedicionis Hyancho,</l>
                <l xml:id="d003l256" n="255">Inventusque modus castris quandoque tenendis.</l>
                <l xml:id="d003l257" n="256">Ergo ubi progenies fuerat iam pulsa Chalylis,</l>
                <l xml:id="d003l258" n="257">Pignora cara duo, nec non praecepta potentis</l>
                <l xml:id="d003l259" n="258">Regis, in Europam ne quis transiret eorum,</l>
                <l xml:id="d003l260" n="259">Mittuntur subito tamen alto a rege tabellae</l>
                <l xml:id="d003l261" n="260">Ut redeant: donatur eis res ampla Saganis,</l>
                <l xml:id="d003l262" n="261">Cum qua mixta fuit senioris magna Chalylis</l>
                <l xml:id="d003l263" n="262">Res, quam quaesierat, quamque alta a stirpe tenebat.</l>
                <l xml:id="d003l264" n="263">O fortuna hominum variis cumulata periclis!</l>
                <l xml:id="d003l265" n="264">O sortes, casusque graves, quibus aura pepercit!</l>
                <l xml:id="d003l266" n="265">Nunc adit hos summa quandoque in luce sequenti</l>
                <l xml:id="d003l267" n="266">Dira manus mactatque duces iugulatque tyrannos.</l>
                <l xml:id="d003l268" n="267">Sed multo infensis iaculis magis aspicit illos</l>
                <l xml:id="d003l269" n="268">Qui, cum divitias cumularint undique multas,</l>
                <l xml:id="d003l270" n="269">Accumulant sine fine alias, nullusque peculii</l>
                <l xml:id="d003l271" n="270">Fit modus augendi, nec quanta pecunia crescat</l>
                <l xml:id="d003l272" n="271">Tanta vacat sitis. Auget opes quo tristis avarus</l>
                <l xml:id="d003l273" n="272">Maiores, hoc plura cupit, nec sistit anhaela</l>
                <l xml:id="d003l274" n="273">Mente fames, semper ignis sub corde rigescit.</l>
                <l xml:id="d003l275" n="274">O miseri, insontes qui perditis, invenientes</l>
                <l xml:id="d003l276" n="275">Nunc hoc nunc illud fati genus, armaque cunctis</l>
                <l xml:id="d003l277" n="276">Dura paratis! Erit tandem sententia iusti</l>
                <l xml:id="d003l278" n="277">Iudicis in vestros aditus vestrosque paratus:</l>
                <l xml:id="d003l279" n="278">Fient haec vobis quae vos fecistis in illos,</l>
                <l xml:id="d003l280" n="279">Quorum ditari curastis funere, quorum</l>
                <l xml:id="d003l281" n="280">Res vobis commissa fuit tractata maligne,</l>
                <l xml:id="d003l282" n="281">Et cumulavit opes magno fervore repertas,</l>
                <l xml:id="d003l283" n="282">Et vitiis quibus est confusa pecunia tandem,</l>
                <l xml:id="d003l284" n="283">Omnis et in cassum data rebus gratia vastis.</l>
                <l xml:id="d003l285" n="284">Ne fraudate alios, ne vos quoque perdat iniqua</l>
                <l xml:id="d003l286" n="285">Praedatrix hominum, variis erroribus ardens</l>
                <l xml:id="d003l287" n="286">Opposuisse manus sceleri quandoque nefando.</l>
                <l xml:id="d003l288" n="287">Interea in fratres crevit discordia Graecos,</l>
                <l xml:id="d003l289" n="288">Induperatoris qui quondam saemine creti</l>
                <l xml:id="d003l290" n="289">In Peloponesso regnum tenuere, domosque</l>
                <l xml:id="d003l291" n="290">Divisere tribus dominis. Theodorus in illis</l>
                <l xml:id="d003l292" n="291">Unus erat, Thomas alius, Demetrius alter.</l>
                <l xml:id="d003l293" n="292">Iunior hic autem cum Turco sensit Amyra</l>
                <l xml:id="d003l294" n="293">Et Mahomettanus voluit discrimine dici,</l>
                <l xml:id="d003l295" n="294">In regno fratrum magno molimine facto.</l>
                <l xml:id="d003l296" n="295">Ergo abiit ad regem Mahomettum, quaeque fuissent</l>
                <l xml:id="d003l297" n="296">Ante sua in regno Graecorum tradidit illi.</l>
                <l xml:id="d003l298" n="297">Functus luce olim fuerat Theodorus. Amyras</l>
                <l xml:id="d003l299" n="298">Haec scripsit Thomae: "Demetrius ad mea regna</l>
                <l xml:id="d003l300" n="299">Perveniens regni partem mihi tradidit illam,</l>
                <l xml:id="d003l301" n="300">Quae est sua, cum nata mihi quae carissima coniunx;</l>
                <l xml:id="d003l302" n="301">Est socer ergo meus; dos est mihi tradita, ac illi</l>
                <l xml:id="d003l303" n="302">Pars regni; est socero pro parte hac reddita maior</l>
                <l xml:id="d003l304" n="303">Pars quoque. Nam Lemnum, quidquidque hinc inde videtur</l>
                <l xml:id="d003l305" n="304">Nobile et antiquum, veteres vel Cycladas ambit</l>
                <l xml:id="d003l306" n="305">Atque suas cum lege regit. Quin millia multa</l>
                <l xml:id="d003l307" n="306">Annua nummorum recipit, maioraque semper</l>
                <l xml:id="d003l308" n="307">Est habiturus: agit mecum feliciter ergo.</l>
                <l xml:id="d003l309" n="308">Cede mihi in regni qua parte hic rexerat olim,</l>
                <l xml:id="d003l310" n="309">Sic et amiciciae studeas quandoque tenendae,</l>
                <l xml:id="d003l311" n="310">Ni malis hostem Mahomettum forte videre,</l>
                <l xml:id="d003l312" n="311">Et quandoque domo pulsus, vix quaerere vitam".</l>
                <l xml:id="d003l313" n="312">Iamdudum et Thomas, qua vel Demetrius esset</l>
                <l xml:id="d003l314" n="313">Mente videns, dubitare animo cum coepit anhaelo,</l>
                <l xml:id="d003l315" n="314">Miserat ad Venetos, sese auxiliaribus armis</l>
                <l xml:id="d003l316" n="315">Defendi exposcens, ne Turcus laedat Achivos,</l>
                <l xml:id="d003l317" n="316">Paulatimque alios perdat, qui finitimorum</l>
                <l xml:id="d003l318" n="317">Incoluere domos, vel qui tenuere propinque</l>
                <l xml:id="d003l319" n="318">Regna salo aut terris. Veneti responsa dedere:</l>
                <l xml:id="d003l320" n="319">Non esse imperium Thomae tam grande, nec aeris</l>
                <l xml:id="d003l321" n="320">Armorumque decus tam nobile, qui sua posset</l>
                <l xml:id="d003l322" n="321">Sceptra domi servare suae, auxiliaribus armis</l>
                <l xml:id="d003l323" n="322">Compositis etiam, nisi forte ea semper in illis</l>
                <l xml:id="d003l324" n="323">Partibus assistant, miles sit et undique fortis,</l>
                <l xml:id="d003l325" n="324">Qui defensor eat contra qui malit adire</l>
                <l xml:id="d003l326" n="325">Haec regna, his animis et forti milite tuta.</l>
                <l xml:id="d003l327" n="326">Quod, si inimiciciae cum tanto sunt capiendae</l>
                <l xml:id="d003l328" n="327">Rege suis patribus, ne possit magnus Amyras</l>
                <l xml:id="d003l329" n="328">Post inimicicias tanto discrimine factas</l>
                <l xml:id="d003l330" n="329">Cum Venetis conferre manum, tradantur Achivi</l>
                <l xml:id="d003l331" n="330">Regni sceptra ipsis. Thomas melioribus arvis</l>
                <l xml:id="d003l332" n="331">In Latio potiatur, ei quae pulchra dabuntur,</l>
                <l xml:id="d003l333" n="332">Vel Tervisano in solio, Paduae vel in agro,</l>
                <l xml:id="d003l334" n="333">Vel Veronensi, vel qua stat Brixia terra,</l>
                <l xml:id="d003l335" n="334">Bergomeusque locus; statuentur et annua multa</l>
                <l xml:id="d003l336" n="335">Millia nummorum Thomae, si regna parentum</l>
                <l xml:id="d003l337" n="336">Parva refert Venetis. Sed quae si invadit Amyras,</l>
                <l xml:id="d003l338" n="337">Cum Peloponessus medio stetit insula ponto,</l>
                <l xml:id="d003l339" n="338">Ionium Aegaeumque tenens, queat inde propinquis</l>
                <l xml:id="d003l340" n="339">Obiecisse manus regnis, brevioreque multa</l>
                <l xml:id="d003l341" n="340">In spacio cumulare sibi, rebusque futuris</l>
                <l xml:id="d003l342" n="341">Tantarum cladum componere vincula, tantas</l>
                <l xml:id="d003l343" n="342">Atque parare aliis caedes, incendia belli</l>
                <l xml:id="d003l344" n="343">Multa novi, ut nequeant facili revocare tumultu,</l>
                <l xml:id="d003l345" n="344">Vel Xerxis veniant etiam navalia magni,</l>
                <l xml:id="d003l346" n="345">Castraque terrifici fluvios potantia cunctos.</l>
                <l xml:id="d003l347" n="346">At Graeci, ut fuerant caeca sub mente superbi,</l>
                <l xml:id="d003l348" n="347">Et de priscorum titulis audacia sola</l>
                <l xml:id="d003l349" n="348">Perdita vis fuerat quae conservaret Achivos,</l>
                <l xml:id="d003l350" n="349">Haec, Thoma suasore, illis responsa dederunt:</l>
                <l xml:id="d003l351" n="350">Si vellent Veneti nummos et mittere classem</l>
                <l xml:id="d003l352" n="351">Quae Graecos servaret, eis conducere posse,</l>
                <l xml:id="d003l353" n="352">Ne quando in reliquas Turcus cum milite terras</l>
                <l xml:id="d003l354" n="353">Saeviret, velletque alios sibi subdere cunctos,</l>
                <l xml:id="d003l355" n="354">Ut Thraces olim, nunc quaerit perdere Achivos;</l>
                <l xml:id="d003l356" n="355">Quod, si nec nummis Veneti, nec classe favebunt,</l>
                <l xml:id="d003l357" n="356">Esse ipsis certum non evitare frementis</l>
                <l xml:id="d003l358" n="357">Posse manus diras Mahometti et taela, paratos</l>
                <l xml:id="d003l359" n="358">Subdere colla iugo; sed quos vindicta manebit</l>
                <l xml:id="d003l360" n="359">In reliquos, qui nunc solio innituntur in alto.</l>
                <l xml:id="d003l361" n="360">Interea Mahomettus equos et castra parabat</l>
                <l xml:id="d003l362" n="361">In Peloponessum. Veneti misere triremes,</l>
                <l xml:id="d003l363" n="362">Sint licet et surdi Graeci, et postrema volentes</l>
                <l xml:id="d003l364" n="363">Arma pati, fatis semper stimulantibus arma.</l>
                <l xml:id="d003l365" n="364">Sed locus est nullus Venetis datus inter Achivos,</l>
                <l xml:id="d003l366" n="365">Excepto in Cyconum summoque in vertice montis</l>
                <l xml:id="d003l367" n="366">Oppidulo. Hoc Veneti nummis habuere tenenti</l>
                <l xml:id="d003l368" n="367">Exibitis. Sed iam Thomas digressus Achivis,</l>
                <l xml:id="d003l369" n="368">Quo nesciret enim, sed tanquam caecus et exspes</l>
                <l xml:id="d003l370" n="369">Ire Quirinalem qui decrevisset in urbem,</l>
                <l xml:id="d003l371" n="370">Romam adventavit cum primum, atque aera poposcit,</l>
                <l xml:id="d003l372" n="371">Ut tueretur opes regni, pariterque recepit</l>
                <l xml:id="d003l373" n="372">Pontifice a summo patrum et responsa sacrorum,</l>
                <l xml:id="d003l374" n="373">Quae prius a Venetis; vano tamen ore tenebat</l>
                <l xml:id="d003l375" n="374">Sub spe saepe suos, missisque hinc inde tabellis</l>
                <l xml:id="d003l376" n="375">Scribebat procerum numero ne forte timerent,</l>
                <l xml:id="d003l377" n="376">Ne dubitaretur, quia nummos, castra, triremis</l>
                <l xml:id="d003l378" n="377">Quisque parabat, opem Graecis sine fine daturus.</l>
                <l xml:id="d003l379" n="378">Est Peloponessus ponti clarissima nutrix</l>
                <l xml:id="d003l380" n="379">Insula, ab antiquis quae multum vatibus aufert</l>
                <l xml:id="d003l381" n="380">Nominis et famae, quam primo carmine cantant</l>
                <l xml:id="d003l382" n="381">Postremoque omnes, de cuius laudibus implet</l>
                <l xml:id="d003l383" n="382">Historia in multis cumulata volumina libris.</l>
                <l xml:id="d003l384" n="383">Hinc Argos, priscaeque nitent quandoque Mycaenae,</l>
                <l xml:id="d003l385" n="384">Hincque Corynthus ovat, multis ornata triumphis,</l>
                <l xml:id="d003l386" n="385">Ad continentem, sed stat sex millibus alto</l>
                <l xml:id="d003l387" n="386">Passibus affirmata solo, qua parte refertur</l>
                <l xml:id="d003l388" n="387">Defecisse olim pelagus cessisseque terrae.</l>
                <l xml:id="d003l389" n="388">Namque etiam Siculi generis praeclara propago</l>
                <l xml:id="d003l390" n="389">In continenti steterat; sed tempus et exlex</l>
                <l xml:id="d003l391" n="390">Ardor saxa sali prorupit montibus altis,</l>
                <l xml:id="d003l392" n="391">Et medio insiluit, pontumque, ubi terra fuisset,</l>
                <l xml:id="d003l393" n="392">Tradidit immitem, fluctusque referre minaces,</l>
                <l xml:id="d003l394" n="393">Est ubi Scylla ferox atque implacata Carybdis.</l>
                <l xml:id="d003l395" n="394">Sic mare nunc frangit terras, nunc cedit et illis,</l>
                <l xml:id="d003l396" n="395">Atque retro sua terga trahit, spumosaque solvit</l>
                <l xml:id="d003l397" n="396">Ora fremens aditu non uno et sedibus unis.</l>
                <l xml:id="d003l398" n="397">Ergo ubi tardatum est mare tellusque ampla subivit</l>
                <l xml:id="d003l399" n="398">Passibus, ut dictum est, sex millibus, undique muri</l>
                <l xml:id="d003l400" n="399">Incoepere alti fieri, fossaeque parari</l>
                <l xml:id="d003l401" n="400">Arte Corynthiaca; steterant namque arce Corynthi</l>
                <l xml:id="d003l402" n="401">Custodes Graii, de nobilitate vetusta</l>
                <l xml:id="d003l403" n="402">Progeniti. Huc etiam convenerat inclytus ipse</l>
                <l xml:id="d003l404" n="403">Induperatoris frater Demetrius alter,</l>
                <l xml:id="d003l405" n="404">Qui Constantino semper contrarius esse</l>
                <l xml:id="d003l406" n="405">Fratribus et reliquis perrexerat. Ipse, Coryntho</l>
                <l xml:id="d003l407" n="406">Et Patris magna cum spe quandoque relictis,</l>
                <l xml:id="d003l408" n="407">Cum sensit regem Mahomettum castra tenere</l>
                <l xml:id="d003l409" n="408">Facta propinqua sibi, fugit obvius atque beatum</l>
                <l xml:id="d003l410" n="409">Se patefecit ei, quod Graecas venit in urbes,</l>
                <l xml:id="d003l411" n="410">Admisitque hostem, quamquam si sistere contra</l>
                <l xml:id="d003l412" n="411">Vellet adhuc, nec taela sibi satis ulla fuissent,</l>
                <l xml:id="d003l413" n="412">Nec defensores: cuncti cessere Pelasgi.</l>
                <l xml:id="d003l414" n="413">Ergo brevi spacio Mahomettus plurima magnus</l>
                <l xml:id="d003l415" n="414">Regna capit, quondam quae nobilitata fuerunt,</l>
                <l xml:id="d003l416" n="415">Nunc quoque sunt praecii non parvi. Haec regna tenebant</l>
                <l xml:id="d003l417" n="416">Argivi reges, quae condidit Inachus ille,</l>
                <l xml:id="d003l418" n="417">Quem numero cantant divorum ad sydera raptum,</l>
                <l xml:id="d003l419" n="418">Isidis esse patrem; quot et hinc fluxere potentes</l>
                <l xml:id="d003l420" n="419">Qui reges quandoque manu potuere minaci</l>
                <l xml:id="d003l421" n="420">Subdere magnanimosque duces rabidosque tyrannos!</l>
                <l xml:id="d003l422" n="421">Hinc etenim est Helene caro surrepta marito,</l>
                <l xml:id="d003l423" n="422">Hinc classis Phrygibus tam dura fuisse refertur.</l>
                <l xml:id="d003l424" n="423">En tibi Mermidonas, unde est et origo priorum</l>
                <l xml:id="d003l425" n="424">Nata ducum Graecis. En Phthias, natus Achilles</l>
                <l xml:id="d003l426" n="425">Est ubi magnanimus, Larissus prisca feratur</l>
                <l xml:id="d003l427" n="426">Illa licet, cretus sub qua vir et ille putetur.</l>
                <l xml:id="d003l428" n="427">En Itacheus apex, cuius sub moenibus altis</l>
                <l xml:id="d003l429" n="428">Est Laertiades cretus, quem Troia bella</l>
                <l xml:id="d003l430" n="429">Sunt exosa adeo; Palamedis nauplia proles</l>
                <l xml:id="d003l431" n="430">Inde genus traxit; Thelamon de gentibus illis</l>
                <l xml:id="d003l432" n="431">Venit, et Antiphates, Diomedes cretus ab illis</l>
                <l xml:id="d003l433" n="432">Collibus est; Aiax Oileus est natus in illis</l>
                <l xml:id="d003l434" n="433">Montibus. En celso qui tangit vertice Olympus</l>
                <l xml:id="d003l435" n="434">Astra. En Ossa tibi; nam Pellion undique constat;</l>
                <l xml:id="d003l436" n="435">Ecce alias urbes et fundamenta vetusta</l>
                <l xml:id="d003l437" n="436">Spartani quandoque loci Lacedaemone ab alta,</l>
                <l xml:id="d003l438" n="437">Cecropias olim terras, Thebanaque regna,</l>
                <l xml:id="d003l439" n="438">In continenti quae sunt fundata, tibi sunt</l>
                <l xml:id="d003l440" n="439">Dedita, servitio subierunt colla, tua nunc</l>
                <l xml:id="d003l441" n="440">Sub dextra, quae multa tuis nocuere vetustis,</l>
                <l xml:id="d003l442" n="441">Quae Phrygibus quondam rapuerunt Pergama claris.</l>
                <l xml:id="d003l443" n="442">Hinc est insignis meritis et pulcher Iason,</l>
                <l xml:id="d003l444" n="443">Qui meruit Cholcis tot damna parare sacrumque</l>
                <l xml:id="d003l445" n="444">Inde auferre aurum, si vera est fama laboris.</l>
                <l xml:id="d003l446" n="445">Hinc geniti gemini, qui nunc duo sydera caeli,</l>
                <l xml:id="d003l447" n="446">Prospiciunt vel iura ducum, vel Martis alumnos.</l>
                <l xml:id="d003l448" n="447">Hinc Chalais Zetusque, Iovis duo pignora regis,</l>
                <l xml:id="d003l449" n="448">Qui Dyrcen docuere mori, fontemque dederunt</l>
                <l xml:id="d003l450" n="449">(Inde sibi nomen) quo rapta est, quaerere priscum;</l>
                <l xml:id="d003l451" n="450">Harpyias etiam sunt magna laude secuti</l>
                <l xml:id="d003l452" n="451">Ad Strophadas, quarum in libris fit mentio cunctis.</l>
                <l xml:id="d003l453" n="452">Hic Phineus regnabat iners, hic inclyta Theseus</l>
                <l xml:id="d003l454" n="453">Arma tulit fortis, monstroque in carcere caeso,</l>
                <l xml:id="d003l455" n="454">Connubio miser est factus, Phaedraeque nefandae</l>
                <l xml:id="d003l456" n="455">Pro scelere invisum voluit cum numine natum</l>
                <l xml:id="d003l457" n="456">Imperioque maris caecis mandare tenebris.</l>
                <l xml:id="d003l458" n="457">Hinc est Mercurius satus, is quem fama vagatur</l>
                <l xml:id="d003l459" n="458">Esse deum eloquii, Cylleni e monte relatum.</l>
                <l xml:id="d003l460" n="459">Hinc quoque Phoebus erat, quem Deli denique sacro</l>
                <l xml:id="d003l461" n="460">Commemorant responsa viris quandoque dedisse,</l>
                <l xml:id="d003l462" n="461">Indubitata quidem, vatemque fuisse futuri.</l>
                <l xml:id="d003l463" n="462">Hinc Melaeger erat, Chalydon tibi subdita prisca,</l>
                <l xml:id="d003l464" n="463">Haec Lernaea palus, prope quam sita magna Cleone,</l>
                <l xml:id="d003l465" n="464">Atque Erymanthus apex. Nam Thessala terra fuisse</l>
                <l xml:id="d003l466" n="465">Fertur, aqua in fontes nondum perducta serenos,</l>
                <l xml:id="d003l467" n="466">Quae spaciata solo vastas sine lege paludes</l>
                <l xml:id="d003l468" n="467">Undique conflaret, nec agris committeret agros.</l>
                <l xml:id="d003l469" n="468">Nam simul et creber torrens et flumen ab altis</l>
                <l xml:id="d003l470" n="469">Montibus in valles qui descendere propinquas</l>
                <l xml:id="d003l471" n="470">Alphaeus, Pennaeus, Alax, tot denique fontes</l>
                <l xml:id="d003l472" n="471">Totque alii rivi populati singula, nullas</l>
                <l xml:id="d003l473" n="472">Mortali cuiquam terras habitandave tecta</l>
                <l xml:id="d003l474" n="473">Dimisere olim. Postquam fera saeva coacta est</l>
                <l xml:id="d003l475" n="474">Hydra caput cessisse rogo, quod ab Hercule factum</l>
                <l xml:id="d003l476" n="475">Obstupuere omnes, tunc terra habitanda virorum</l>
                <l xml:id="d003l477" n="476">Est completa manu, Lapythaeque equitesque priores</l>
                <l xml:id="d003l478" n="477">Centauri hinc coepere sequi primordia rerum</l>
                <l xml:id="d003l479" n="478">Marte gerendarum. Nam Mars, quia cretus ab ipsis</l>
                <l xml:id="d003l480" n="479">Est Lapythis, stirpemque tulit de sanguine primam,</l>
                <l xml:id="d003l481" n="480">Cultus in orbe deus nondum cognomine divi,</l>
                <l xml:id="d003l482" n="481">Privatus castris felicibus instat, et affert</l>
                <l xml:id="d003l483" n="482">Victrices ut quisque manus, partosque triumphos,</l>
                <l xml:id="d003l484" n="483">Atque trophaea parat multis commissa periclis.</l>
                <l xml:id="d003l485" n="484">En Helis, cui fama fuit de sole relata;</l>
                <l xml:id="d003l486" n="485">En et Tryptolemi domus; en, si cernis, Eleusis.</l>
                <l xml:id="d003l487" n="486">Hinc quoque nata Ceres, Siculas non creta per urbes,</l>
                <l xml:id="d003l488" n="487">In quibus ereptam magno clamore petebat</l>
                <l xml:id="d003l489" n="488">Persephonen, quam fama illis errare ferebat</l>
                <l xml:id="d003l490" n="489">Urbibus, unde aditus Plutonis ad atria diri.</l>
                <l xml:id="d003l491" n="490">Palladis ecce domus. Libycum nam saepe quod illi</l>
                <l xml:id="d003l492" n="491">Esse lacum patriam dixere, a Gorgonis ortu,</l>
                <l xml:id="d003l493" n="492">Unde aegys clipeus divae committitur, aegys</l>
                <l xml:id="d003l494" n="493">Est ubi terrificae frons atra relata Medusae</l>
                <l xml:id="d003l495" n="494">Cincta suos crines serpentibus inclyta diris;</l>
                <l xml:id="d003l496" n="495">Mentitur sua fama quidem, de vertice summi</l>
                <l xml:id="d003l497" n="496">Nata Iovis nec erat, sed de Iove creta parente,</l>
                <l xml:id="d003l498" n="497">Consilio superans mulierum facta modumque;</l>
                <l xml:id="d003l499" n="498">Illa, oleae inventrix, veteres fundavit Athenas.</l>
                <l xml:id="d003l500" n="499">Hinc abiens, nolensque virum, sed virginis usa</l>
                <l xml:id="d003l501" n="500">Semper ope atque animo, lanae taelaeque dicavit</l>
                <l xml:id="d003l502" n="501">Prima manus, artesque dedit ferrique togaeque.</l>
                <l xml:id="d003l503" n="502">Inventum Cereris seges est; sine saemine grani</l>
                <l xml:id="d003l504" n="503">Vivebant homines, vel duris glandibus usi.</l>
                <l xml:id="d003l505" n="504">Inventum civile fuit, sed diva Minerva</l>
                <l xml:id="d003l506" n="505">Hoc melius, quod nec vir quisquam laudibus usus</l>
                <l xml:id="d003l507" n="506">Ante fuit bello, nec pace petebat honores,</l>
                <l xml:id="d003l508" n="507">Otia mortifico dumtaxat pectore servans;</l>
                <l xml:id="d003l509" n="508">Haec dedit esse viros, et pro virtute vocari</l>
                <l xml:id="d003l510" n="509">Iure viros, quorum virtus praeciosa fuisset.</l>
                <l xml:id="d003l511" n="510">Hinc Danaus fraterque sati, quorum impia proles</l>
                <l xml:id="d003l512" n="511">Successit gladiis muliebribus. Impia turba</l>
                <l xml:id="d003l513" n="512">Inde vacat Stygiae, poenam subitura, paludi.</l>
                <l xml:id="d003l514" n="513">Hinc quoque magnanimum genus et domus ampla Lycurgi,</l>
                <l xml:id="d003l515" n="514">Qui leges populis divinas tradidit illis.</l>
                <l xml:id="d003l516" n="515">Inde Clearcheus vigor est, et multa virorum</l>
                <l xml:id="d003l517" n="516">Millia, quae magnos bellis habuere triumphos.</l>
                <l xml:id="d003l518" n="517">Hinc autem excelsa geniti quandoque Coryntho</l>
                <l xml:id="d003l519" n="518">Tot proceres, quot vix totus numeraverit orbis.</l>
                <l xml:id="d003l520" n="519">Hinc autem Cadmus, natorum pessimus auctor,</l>
                <l xml:id="d003l521" n="520">Sed cuius praeclara animi laudataque virtus</l>
                <l xml:id="d003l522" n="521">Scribere doctiloquos docuit cum lege Pelasgos,</l>
                <l xml:id="d003l523" n="522">Mansurasque nova voces signare figura.</l>
                <l xml:id="d003l524" n="523">Hinc etiam Evandri genitrix, Pallante marito</l>
                <l xml:id="d003l525" n="524">Defuncto, in Latias quae quondam venerat urbes,</l>
                <l xml:id="d003l526" n="525">Sacrorum interpraes, libros dedit esse Latinos,</l>
                <l xml:id="d003l527" n="526">Et Carmentali portae cognomen habere,</l>
                <l xml:id="d003l528" n="527">Urbe Quirinali, de cuius laudibus omnis</l>
                <l xml:id="d003l529" n="528">Fama sonat, summisque refert in montibus Eccho.</l>
                <l xml:id="d003l530" n="529">Quid referam in reliquis Cononem post pondus Achaeum,</l>
                <l xml:id="d003l531" n="530">Actaeosque duces, classemque Themistoclis, arma</l>
                <l xml:id="d003l532" n="531">Mylciadis? Referam quid multa pericula bellis,</l>
                <l xml:id="d003l533" n="532">Consertasque acies et deportata trophaea,</l>
                <l xml:id="d003l534" n="533">Subiectam Cyprum, Lemnum, Lesbumque, virorum</l>
                <l xml:id="d003l535" n="534">Millia quae dederant clarorum corpora, quorum</l>
                <l xml:id="d003l536" n="535">Sit numerare labor res gestas Marte peractas,</l>
                <l xml:id="d003l537" n="536">Cum laude eximia? Satis est, quod sola Methone</l>
                <l xml:id="d003l538" n="537">Deest, Mahomette, tibi, novaque urbs et sola Corone</l>
                <l xml:id="d003l539" n="538">Et Cyconum sublimis apex. Sunt caetera regno</l>
                <l xml:id="d003l540" n="539">Iam coniuncta tuo. Graeci (quos fama ferebat</l>
                <l xml:id="d003l541" n="540">Astra super, satus unde Plato, Samiusque putatur</l>
                <l xml:id="d003l542" n="541">Pythagoras, cuius semper venerabile nomen,</l>
                <l xml:id="d003l543" n="542">Socratis unde decus, de qua regione tot illi</l>
                <l xml:id="d003l544" n="543">Sunt orti quandoque viri quos mundus adorat)</l>
                <l xml:id="d003l545" n="544">Hi Graeci, haec regio Mahometto paret Amyrae,</l>
                <l xml:id="d003l546" n="545">Et servire tibi, caput inclinare bipenni,</l>
                <l xml:id="d003l547" n="546">Si tu forte iubes, gens est miseranda coacta.</l>
                <l xml:id="d003l548" n="547">O sortes hominum varias, o fata virorum</l>
                <l xml:id="d003l549" n="548">Improvisa viris! Quis tertius extitit haeres?</l>
                <l xml:id="d003l550" n="549">Aut quartus regnis successit grandibus usquam?</l>
                <l xml:id="d003l551" n="550">Quisve tyrannorum sine caede et sanguine tandem</l>
                <l xml:id="d003l552" n="551">Hinc abiit? En fastus hominum pompasque viriles!</l>
                <l xml:id="d003l553" n="552">Quid struitis miseri, quos dirus fervor habendi</l>
                <l xml:id="d003l554" n="553">Macerat et stimulat cumulanda pecunia semper,</l>
                <l xml:id="d003l555" n="554">Quique tyrannorum studuistis semper amori,</l>
                <l xml:id="d003l556" n="555">Atque laborastis rebus sine fine tenendis!</l>
                <l xml:id="d003l557" n="556">Imminet a tergo vobis faeralis Erinnys,</l>
                <l xml:id="d003l558" n="557">Nec satis est vertisse oculos, atque arma parasse:</l>
                <l xml:id="d003l559" n="558">Fata inimica obstant. Non est reparare necesse:</l>
                <l xml:id="d003l560" n="559">In parvo tandem claudentur vestra sepulchro</l>
                <l xml:id="d003l561" n="560">Corpora, nec poterit miserator tradere quisquam</l>
                <l xml:id="d003l562" n="561">Auxilium miseris, caeca sub luce subactis.</l>
                <l xml:id="d003l563" n="562">Praestaret rerum magnarum cernere fines,</l>
                <l xml:id="d003l564" n="563">Malle aliquando minus regni, minus atque peculii,</l>
                <l xml:id="d003l565" n="564">Et misericordes dici, facilesque beatos,</l>
                <l xml:id="d003l566" n="565">Quam tot in exitiis tremibundis dicier armis.</l>
                <l xml:id="d003l567" n="566">Namque Phryges nisi vos, Graeci, tot funera passos</l>
                <l xml:id="d003l568" n="567">Oppressissetis, regnumque a culmine totum</l>
                <l xml:id="d003l569" n="568">Corporaque ampla virum vinclis et carcere duro</l>
                <l xml:id="d003l570" n="569">Vestra manus traheret, nisi tanta incendia belli</l>
                <l xml:id="d003l571" n="570">Ex Helenes moechae vitio commissa fuissent,</l>
                <l xml:id="d003l572" n="571">Rex Mahomettus ea nunc vos non mente tulisset</l>
                <l xml:id="d003l573" n="572">In praeceps, nec vellet eis committere bellum</l>
                <l xml:id="d003l574" n="573">Cum quibus ulla foret non causa, nec ullus habendi</l>
                <l xml:id="d003l575" n="574">Adiectus stimulus. Sed fatis denique vestris</l>
                <l xml:id="d003l576" n="575">Principium veteres vestri struxere parentes.</l>
                <l xml:id="d003l577" n="576">Vos luitis poenam. Namque acres qui pater uvas</l>
                <l xml:id="d003l578" n="577">Atque immaturas quandoque momordit inique,</l>
                <l xml:id="d003l579" n="578">Natorum dentes stupuisse coegit acerbas.</l>
                <l xml:id="d003l580" n="579">Zelotes pater est deus hic; de saemine natos</l>
                <l xml:id="d003l581" n="580">Iamdudum antiquo pro magno errore parentum</l>
                <l xml:id="d003l582" n="581">Et proavorum, instat flamis torrere repostis,</l>
                <l xml:id="d003l583" n="582">Ne quis eo iactet vitio fraudasse tonantem</l>
                <l xml:id="d003l584" n="583">Quo nec avus, nec ob hoc pater ullus solvere poenam</l>
                <l xml:id="d003l585" n="584">Compulsus fuerit. Gradibus nam saepe remissis</l>
                <l xml:id="d003l586" n="585">Lenta petit vindicta dei; sed tardius iram</l>
                <l xml:id="d003l587" n="586">Quo movet, hoc gravius compensat crimine poenas.</l>
                <l xml:id="d003l588" n="587">Nam peccatorum non poscit fata, cupitque</l>
                <l xml:id="d003l589" n="588">Ut convertantur vivantque; sed aspera semper</l>
                <l xml:id="d003l590" n="589">Si videt hos et dura sequi, emendare nec unquam</l>
                <l xml:id="d003l591" n="590">Crimina plena dolis, tunc alto fulmine summus</l>
                <l xml:id="d003l592" n="591">Iupiter exurit scelerato corde rebelles.</l>
                <l xml:id="d003l593" n="592">Ne censete homines, si quicquam erratis, ab alto</l>
                <l xml:id="d003l594" n="593">Numine contemni, ne quando Epicurus honesti</l>
                <l xml:id="d003l595" n="594">Immemores vos esse velit; quem dicere vanum</l>
                <l xml:id="d003l596" n="595">Non puduit divos haec non curare, miselli</l>
                <l xml:id="d003l597" n="596">Quae facimus. Nam cuncta videt deus optimus, alto</l>
                <l xml:id="d003l598" n="597">Sit licet in solio, terrenaque respicit, et nos</l>
                <l xml:id="d003l599" n="598">Esse iubet laudum studiosos mente benigna.</l>
                <l xml:id="d003l600" n="599">Id qui non faciunt aut saero aut ocyus armis</l>
                <l xml:id="d003l601" n="600">Mactantur superi Iovis; hic castigat iniquos</l>
                <l xml:id="d003l602" n="601">Marte gravi, hic iustis meritos partitur honores.</l>
                <l xml:id="d003l603" n="602">Caetera, quae vulgus colit, illa repente rigescunt</l>
                <l xml:id="d003l604" n="603">In nihilumque ruunt. Sed qui virtutibus almis</l>
                <l xml:id="d003l605" n="604">Deditus est, nullumque audet iugulare tyrannum,</l>
                <l xml:id="d003l606" n="605">Nec violare aliquem, divino munere fraetus</l>
                <l xml:id="d003l607" n="606">Officioque dei, iustusque piusque putet se</l>
                <l xml:id="d003l608" n="607">Posse dei in medioque sinu manibusque foveri;</l>
                <l xml:id="d003l609" n="608">Quod desyderio debet iustusque bonusque</l>
                <l xml:id="d003l610" n="609">Usque sequi eximio, cum sit, quod dicere summum</l>
                <l xml:id="d003l611" n="610">Iure bonum possit, caeli gustare quietem,</l>
                <l xml:id="d003l612" n="611">Atque beatorum numero consistere claro.</l>
                <l xml:id="d003l613" n="612">Ergo graves Graeci de tot modo gentibus omnes,</l>
                <l xml:id="d003l614" n="613">De totidem populis tam turba severa, subegit</l>
                <l xml:id="d003l615" n="614">Troianas quod fraude domos regemque peremit</l>
                <l xml:id="d003l616" n="615">Antiquum et sacrum, poenas pro crimine solvit.</l>
                <l xml:id="d003l617" n="616">Sed certe in regis manibus, qui non, velut ille</l>
                <l xml:id="d003l618" n="617">Pyrrhus erat saevus, crudo generatus Achille,</l>
                <l xml:id="d003l619" n="618">Interimat captos, sed vinclis stringat iniquis.</l>
                <l xml:id="d003l620" n="619">Nam nisi persistant obsessis moenibus ulli,</l>
                <l xml:id="d003l621" n="620">Atque velint potius stricto contendere taelo,</l>
                <l xml:id="d003l622" n="621">Quam collum inclinare iugo et se dedere regi,</l>
                <l xml:id="d003l623" n="622">Nullum rex gladio Mahomettus figere certat,</l>
                <l xml:id="d003l624" n="623">Aut servum duxisse sibi, modo legibus ipsis</l>
                <l xml:id="d003l625" n="624">Ii parere velint, quos castris vicit apertis.</l>
                <l xml:id="d003l626" n="625">Ut Peloponessi nunc factum in finibus, urbes</l>
                <l xml:id="d003l627" n="626">Hic ubi tot valido confudit Marte vetustas.</l>
                <l xml:id="d003l628" n="627">Nobilitas etenim Graecorum obsessa per urbes</l>
                <l xml:id="d003l629" n="628">Dura fuit, nec cessit ei; si capta fuisset</l>
                <l xml:id="d003l630" n="629">Ergo iugum collo captivum traderet et rem</l>
                <l xml:id="d003l631" n="630">Perderet ante suam. Fugit sed ab urbibus illis</l>
                <l xml:id="d003l632" n="631">Quisque prius Thomae magno fervore dicatus,</l>
                <l xml:id="d003l633" n="632">Quem dominus vana spe saepe in funera traxit</l>
                <l xml:id="d003l634" n="633">Denique et exilium patriae gustare coegit.</l>
                <l xml:id="d003l635" n="634">Creditis, o miseri, nonnumquam regibus ipsis,</l>
                <l xml:id="d003l636" n="635">Res agitant cum forte suas, promittere reges</l>
                <l xml:id="d003l637" n="636">Haud pudet et regnum et quidquid committitur ipsis,</l>
                <l xml:id="d003l638" n="637">Donec transactum est quod constituere gerendum;</l>
                <l xml:id="d003l639" n="638">Consuluere suis sed postquam denique rebus</l>
                <l xml:id="d003l640" n="639">Succedantve minus, vel sint felicia cuncta,</l>
                <l xml:id="d003l641" n="640">Ut cupiere sibi; tantundem reddere dignum</l>
                <l xml:id="d003l642" n="641">Ducunt munus eis quorum est res facta favore;</l>
                <l xml:id="d003l643" n="642">Ingratique aliquando magis statuere minora</l>
                <l xml:id="d003l644" n="643">Pluribus officiis, vilem erexere clientem,</l>
                <l xml:id="d003l645" n="644">Et servile caput magna ornavere corona.</l>
                <l xml:id="d003l646" n="645">Sed demum ille etiam mutatur, et huius honori</l>
                <l xml:id="d003l647" n="646">Non semper fortuna favet, quem vidit et ortus</l>
                <l xml:id="d003l648" n="647">In numero procerum, populos calcare precantes;</l>
                <l xml:id="d003l649" n="648">Vidit eum occasus positum de culmine regni</l>
                <l xml:id="d003l650" n="649">Atque humiles habitare casas, quas pressit egestas.</l>
                <l xml:id="d003l651" n="650">Praestat in officiis virtutis firma tenere</l>
                <l xml:id="d003l652" n="651">Pectora semper, opem de re sperare beata,</l>
                <l xml:id="d003l653" n="652">Nec simulare aliquid, nec dissimulare; et aperta</l>
                <l xml:id="d003l654" n="653">Fronte animoque viri verum discernere, falsum</l>
                <l xml:id="d003l655" n="654">Neglexisse decus, stolidae dispendia plebis.</l>
                <l xml:id="d003l656" n="655">Ergo, ubi rex Mahomettus opus tam grande per omnis</l>
                <l xml:id="d003l657" n="656">Graiorum gentes summa virtute peregit,</l>
                <l xml:id="d003l658" n="657">Mente sua et studiis, fugere ii nobiliores,</l>
                <l xml:id="d003l659" n="658">Perpauci tamen, atque suum, post littora visa</l>
                <l xml:id="d003l660" n="659">Appula, Romano petiere in culmine Thomam,</l>
                <l xml:id="d003l661" n="660">Hic, ubi pontificis sumebat munera summi.</l>
                <l xml:id="d003l662" n="661">Namque hic pontificum summorum semper in urbe</l>
                <l xml:id="d003l663" n="662">Mos fuit, eiectos patria Christique fideles</l>
                <l xml:id="d003l664" n="663">Excipere atque fovere sinu auxiliaribus armis,</l>
                <l xml:id="d003l665" n="664">Ut charitatis opus solvant, tutentur honestos.</l>
                <l xml:id="d003l666" n="665">Graiorum populi Mahometto et singula parent</l>
                <l xml:id="d003l667" n="666">Tecta, nec obsistit quisquam quando arma videbat</l>
                <l xml:id="d003l668" n="667">Bellica, et infractas acies, summosque tumultus:</l>
                <l xml:id="d003l669" n="668">Subditur imperio Mahometti Graecia regis.</l>
                <l xml:id="d003l670" n="669">Spartanae primum mulieris causa periclum</l>
                <l xml:id="d003l671" n="670">Composuit Phrygibus, Spartana urbs prima ruinae</l>
                <l xml:id="d003l672" n="671">Causa fuit Graecae. Nam Spartam fortis Amyras</l>
                <l xml:id="d003l673" n="672">Occupat ante alias urbes, Demetrius in qua</l>
                <l xml:id="d003l674" n="673">Frater erat regum, regni cui portio Graeci</l>
                <l xml:id="d003l675" n="674">Certa fuit; primusque tulit consultus Asanes</l>
                <l xml:id="d003l676" n="675">Officium pravi qui in Graecos duxit Amyram,</l>
                <l xml:id="d003l677" n="676">Et persuasit ei quae primum tecta subiret.</l>
                <l xml:id="d003l678" n="677">Quid moror hic? Non est ullus regione peremptus</l>
                <l xml:id="d003l679" n="678">Hac Peloponessi, ni quos iussisset Asanes</l>
                <l xml:id="d003l680" n="679">Urbibus in geminis, quas qui rexere fuerunt</l>
                <l xml:id="d003l681" n="680">Huius inextincti longis fervoribus hostes.</l>
                <l xml:id="d003l682" n="681">Tacta fuit virtus Mahometti, ut nullus in omni</l>
                <l xml:id="d003l683" n="682">Sit Peloponesso caesus, nec ferre coactus</l>
                <l xml:id="d003l684" n="683">Vincla manu, nec rem dimisit protinus ullam.</l>
                <l xml:id="d003l685" n="684">Quid moror hic? Prius haec quam sint effecta, subegit</l>
                <l xml:id="d003l686" n="685">Cholcorum imperium; Trapezuntia namque vocatur</l>
                <l xml:id="d003l687" n="686">Insula nunc, valida quam forti milite classe</l>
                <l xml:id="d003l688" n="687">Ut subito accepit, neque enim fuit ullus in illa</l>
                <l xml:id="d003l689" n="688">Miles ut obsistat; Cholcorum denique regem</l>
                <l xml:id="d003l690" n="689">Classe vehit secum, non vinclis iure ligatum</l>
                <l xml:id="d003l691" n="690">Militiae, et parti certa ratione triumphi;</l>
                <l xml:id="d003l692" n="691">Sed vel honoratum regis de more, vel ipsi</l>
                <l xml:id="d003l693" n="692">Ingratum minime Mahometto, ni sibi fata</l>
                <l xml:id="d003l694" n="693">Procuravisset sua, lectis saepe tabellis,</l>
                <l xml:id="d003l695" n="694">Quas a Cholcensi sibi missas diceret arce,</l>
                <l xml:id="d003l696" n="695">Insidias monitus strueret, quo in regna rediret</l>
                <l xml:id="d003l697" n="696">Et patria, et proavis iamdudum culta suorum;</l>
                <l xml:id="d003l698" n="697">Suspectusque igitur, ne quid temptaret in urbes</l>
                <l xml:id="d003l699" n="698">Quas habuit quondam, caco demittitur Horco.</l>
                <l xml:id="d003l700" n="699">Tunc est capta pari Mitylene antiqua favore</l>
                <l xml:id="d003l701" n="700">Fortunae et virtutis, opem cui tradere quamvis</l>
                <l xml:id="d003l702" n="701">Iusticiae cultor vellet, summaque senatus</l>
                <l xml:id="d003l703" n="702">Qui pietate valet Venetus, qui Iustinianum</l>
                <l xml:id="d003l704" n="703">Ursattum classi praefecerat, qui tueretur</l>
                <l xml:id="d003l705" n="704">Hanc Lesbum, quam quisque putat potuisse tueri.</l>
                <l xml:id="d003l706" n="705">Ille tamen dubitans peiora, aliquoque pavore</l>
                <l xml:id="d003l707" n="706">Commotus, cum vela videt, creditque triremes</l>
                <l xml:id="d003l708" n="707">Quae fuerant scaphae (nam sic sua fata trahebant)</l>
                <l xml:id="d003l709" n="708">Non adiuta fuit, sed perdita Lesbos et omnis</l>
                <l xml:id="d003l710" n="709">Cum Mityleneo populi res principe capti.</l>
                <l xml:id="d003l711" n="710">Hinc gataluseae commissa est causa ruinae,</l>
                <l xml:id="d003l712" n="711">Cum iuga captivus princeps genus atque subivit</l>
                <l xml:id="d003l713" n="712">Omne suum; pariterque Ennos subiecta Sigea</l>
                <l xml:id="d003l714" n="713">Insula, et est tellus quae membris constat utrisque.</l>
                <l xml:id="d003l715" n="714">Principis est cervix non multo post ea caesa.</l>
                <l xml:id="d003l716" n="715">In Mitylene autem custos commissus ad urbis</l>
                <l xml:id="d003l717" n="716">Moenia Lesbiacae studio servanda frequenti,</l>
                <l xml:id="d003l718" n="717">Quamquam post aliquot dimissi tempora multi,</l>
                <l xml:id="d003l719" n="718">Qui incolerent Lesbum. Nam Lesbos fertilis agro est,</l>
                <l xml:id="d003l720" n="719">Et parit omne genus rerum, quas proferat usus</l>
                <l xml:id="d003l721" n="720">Humani ingenii, quibus est hinc inde necesse.</l>
                <l xml:id="d003l722" n="721">Post Lesbum ad Seraphos, ubi regna Georgius ampla</l>
                <l xml:id="d003l723" n="722">Possedit princeps, de cuius saemine nati</l>
                <l xml:id="d003l724" n="723">Tres pueri atque puella fuit non amplius una.</l>
                <l xml:id="d003l725" n="724">Illa at erat coniunx Mahometti, consuluisset</l>
                <l xml:id="d003l726" n="725">Cum pater huius enim Graecis committere bellum,</l>
                <l xml:id="d003l727" n="726">Ante novae Romae exitium Thracumque ruinam;</l>
                <l xml:id="d003l728" n="727">Rex Mahomettus ei munus mirabile donat</l>
                <l xml:id="d003l729" n="728">Ut fiat gener, atque sua de stirpe creari</l>
                <l xml:id="d003l730" n="729">Inde velit natos, gemini sacra lumina mundi.</l>
                <l xml:id="d003l731" n="730">"Ad Seraphos igitur veniens, mihi regna Georgi</l>
                <l xml:id="d003l732" n="731">Haec tua, care socer" dixit "concede, nec illis</l>
                <l xml:id="d003l733" n="732">Sit caruisse tibi durum, quia plura dabuntur</l>
                <l xml:id="d003l734" n="733">Et maiora meis studiis, quae rite tueri</l>
                <l xml:id="d003l735" n="734">Pace queas. Namque haec, veniat si forsitan Hunnus,</l>
                <l xml:id="d003l736" n="735">Theutonicove aliquis Germanus missus ab axe,</l>
                <l xml:id="d003l737" n="736">Eripiat facili pugna. Mihi bella minantur</l>
                <l xml:id="d003l738" n="737">Pannones populi, longis erroribus acti,</l>
                <l xml:id="d003l739" n="738">Hacque via inquirunt Mahometti obsistere taelis.</l>
                <l xml:id="d003l740" n="739">Quod nisi concedis regnum hoc, socer, arma parabo</l>
                <l xml:id="d003l741" n="740">In tua regna simul, partesque fovebo meorum".</l>
                <l xml:id="d003l742" n="741">Haec ut ait, faceret quid mente Georgius usque</l>
                <l xml:id="d003l743" n="742">Territus ad summum? "Gener es, gener accipe" dixit</l>
                <l xml:id="d003l744" n="743">"Quae mea sunt, committo tibi mea pignora tantum,</l>
                <l xml:id="d003l745" n="744">Caeca licet, pater ipse tuus quae reddidit olim,</l>
                <l xml:id="d003l746" n="745">Cum fremeret bellis, iuvenesque invisa dedissent</l>
                <l xml:id="d003l747" n="746">Responsa, et stimulis movissent pectora duris</l>
                <l xml:id="d003l748" n="747">Regia ad interitum nostrum, nostramque ruinam".</l>
                <l xml:id="d003l749" n="748">Imperium soceri gener accipit et fruitur re</l>
                <l xml:id="d003l750" n="749">Eximia, nummum tot millibus. Indeque nati</l>
                <l xml:id="d003l751" n="750">Intereunt cum patre duo. Stat tertius haeres</l>
                <l xml:id="d003l752" n="751">Imperii partis, Mahometti nomine regis,</l>
                <l xml:id="d003l753" n="752">Nupta fuit Thomae cui Graeci filia. Mox hic</l>
                <l xml:id="d003l754" n="753">Luce quoque est functus, rediit res tota superstes</l>
                <l xml:id="d003l755" n="754">In Parthas de iure manus. Mox Bosna petita est.</l>
                <l xml:id="d003l756" n="755">Milite cum forti Bosnam Mahomettus adivit,</l>
                <l xml:id="d003l757" n="756">Pannonum regione sitam. Rex Bosnus ad ipsum</l>
                <l xml:id="d003l758" n="757">Conveniens, genibus flexis, Mahometton adorat,</l>
                <l xml:id="d003l759" n="758">Sponteque dat regnum, videat cum taela parata,</l>
                <l xml:id="d003l760" n="759">Quae vitare nequit, multos latura tumultus</l>
                <l xml:id="d003l761" n="760">Et fremitus castris vastos monstrantia saevis.</l>
                <l xml:id="d003l762" n="761">Postquam se flexit regi, regnumque remisit,</l>
                <l xml:id="d003l763" n="762">Ipse quoque est ausus priscam temptare coronam</l>
                <l xml:id="d003l764" n="763">Et reparare suos veteri munimine cursus;</l>
                <l xml:id="d003l765" n="764">Ipse quoque est caesus, Stygiam demissus in ulvam.</l>
                <l xml:id="d003l766" n="765">Sic permittit enim fieri deus inter eorum</l>
                <l xml:id="d003l767" n="766">Res, quibus esse videt furias in corde rebelles.</l>
                <l xml:id="d003l768" n="767">Nam Bosni a Christi coeperunt legibus olim</l>
                <l xml:id="d003l769" n="768">Errare in varias sectas. Fortasseque falso</l>
                <l xml:id="d003l770" n="769">Dicitur hunc priscum voluisse resumere regnum:</l>
                <l xml:id="d003l771" n="770">Inventa est mortis causa et tamen haud deus obstat.</l>
                <l xml:id="d003l772" n="771">Hinc adit Illyricos rex, tot modo ubique triumphis</l>
                <l xml:id="d003l773" n="772">Insignis, tantoque animo tremibundus ubique.</l>
                <l xml:id="d003l774" n="773">Hos nova vox dicit Slavos cognomine forti,</l>
                <l xml:id="d003l775" n="774">Montibus a summis qui littora multa frequentant</l>
                <l xml:id="d003l776" n="775">Hadriaco subiecta salo, quos in Venetorum</l>
                <l xml:id="d003l777" n="776">Classibus armandis praecio persaepe trahebant;</l>
                <l xml:id="d003l778" n="777">Hos capit et ducit servos et cogit arare,</l>
                <l xml:id="d003l779" n="778">Ne ducant classes Venetas, ne remigis usum</l>
                <l xml:id="d003l780" n="779">Componant ratibus; damnum mirabile certe</l>
                <l xml:id="d003l781" n="780">Hadriacis; sed mente quibus studioque virili</l>
                <l xml:id="d003l782" n="781">Non sit opus, si quando alias statuere triremis.</l>
                <l xml:id="d003l783" n="782">Nam praecio a summis perducunt montibus urbem</l>
                <l xml:id="d003l784" n="783">Ad Venetam iuga summa, quibus vix astra minantur.</l>
                <l xml:id="d003l785" n="784">Nil impossibile est, nummis si quaeris apertis:</l>
                <l xml:id="d003l786" n="785">Tanta subit praecii mentes vis, tanta furoris</l>
                <l xml:id="d003l787" n="786">Concurrit rabies, nullum vitare laborem</l>
                <l xml:id="d003l788" n="787">Ob praecium, ut quidquid positis vis dicere nummis,</l>
                <l xml:id="d003l789" n="788">Aut facere, aut fieri fortasse iubere; negetur</l>
                <l xml:id="d003l790" n="789">Haudquaquam, sed cuncta queas, modo pulchra chrumena</l>
                <l xml:id="d003l791" n="790">Sit manibus dispersa tuis, et fulgeat aurum.</l>
                <l xml:id="d003l792" n="791">Heu nimis atra sitis, nimis insidiosa libido</l>
                <l xml:id="d003l793" n="792">Argenti atque auri; quae quando metalla creavit</l>
                <l xml:id="d003l794" n="793">Ipse deus, certe sunt pulchra creata, nec illis</l>
                <l xml:id="d003l795" n="794">Turpe aliquid superest; quoniam sed avarus ad illa</l>
                <l xml:id="d003l796" n="795">Conversus, non curat opem quamcumque deorum,</l>
                <l xml:id="d003l797" n="796">Inde fit ut ferro peiusque et tetrius aurum</l>
                <l xml:id="d003l798" n="797">Argentumque putetur adhuc, gemmaeque nitentes</l>
                <l xml:id="d003l799" n="798">Sint velut insidiae, quia cogant saepe perire</l>
                <l xml:id="d003l800" n="799">Fraude viros multa, nonnunquam perdere natos,</l>
                <l xml:id="d003l801" n="800">Fabula si Pelopis vera est, si Tantalus inter</l>
                <l xml:id="d003l802" n="801">Exuriens stat poma suae repetita saluti,</l>
                <l xml:id="d003l803" n="802">Atque siti in mediis undis sine fine crematur.</l>
                <l xml:id="d003l804" n="803">Croesus, ut his opibus cumularet grande nomisma,</l>
                <l xml:id="d003l805" n="804">Succubuit fatis, Cyro victore, malignis.</l>
                <l xml:id="d003l806" n="805">Fata Mydas etiam, qui tanto errore coactus</l>
                <l xml:id="d003l807" n="806">Accumulabat opes, sensit contraria votis</l>
                <l xml:id="d003l808" n="807">Dira suis, magno tandem terrore solutus.</l>
                <l xml:id="d003l809" n="808">Hoc praecio incumbunt operi, corpusque fatigant</l>
                <l xml:id="d003l810" n="809">Hi nautae atque illi, qui succubuere triremi,</l>
                <l xml:id="d003l811" n="810">Et pro remigibus vitam subiere nefandam.</l>
                <l xml:id="d003l812" n="811">Hos aufert Venetis Turcus, discursio quando</l>
                <l xml:id="d003l813" n="812">Parthorum vel sola solet confundere multos.</l>
                <l xml:id="d003l814" n="813">Namque audent etiam Mahometti numine regis</l>
                <l xml:id="d003l815" n="814">Usque Liburnorum ad littus discurrere, et inde</l>
                <l xml:id="d003l816" n="815">Captivos trahere in patriam quandoque propinquam.</l>
                <l xml:id="d003l817" n="816">Haec ego distuleram, non qui non cuncta referre</l>
                <l xml:id="d003l818" n="817">Facta velim regis Mahometti carmine parvo;</l>
                <l xml:id="d003l819" n="818">Ut metuant alii, quos nondum fortis adivit,</l>
                <l xml:id="d003l820" n="819">Christicolae nostri sese arment paceque vivant</l>
                <l xml:id="d003l821" n="820">Concordes, ut, quando animis saeviret in omnis,</l>
                <l xml:id="d003l822" n="821">Sint nostri haud similes illis quos hactenus aufert.</l>
                <l xml:id="d003l823" n="822">Cuncta referre animus meus est, ut quisque pavescat</l>
                <l xml:id="d003l824" n="823">Provideatque sibi. Tacui, non mente silendi,</l>
                <l xml:id="d003l825" n="824">Sed qui maiores res saevo Marte peractas</l>
                <l xml:id="d003l826" n="825">Instituam primisque locis primoque colendas</l>
                <l xml:id="d003l827" n="826">Carmine. Natura propria nam caetera currunt,</l>
                <l xml:id="d003l828" n="827">Quae minus ampla putem, quamvis amplissima ducam</l>
                <l xml:id="d003l829" n="828">Singula quae gessit. Sed in iis discrimine certo</l>
                <l xml:id="d003l830" n="829">Haec aliis distant: nova Roma est omnibus hisce</l>
                <l xml:id="d003l831" n="830">Maius opus. Postquam, genus illa a stirpe secundum</l>
                <l xml:id="d003l832" n="831">Est Peloponessi domus; hanc mox tertia Cholcos,</l>
                <l xml:id="d003l833" n="832">Quarta autem Lesbos sequitur, Seraphique sequuntur</l>
                <l xml:id="d003l834" n="833">Et Bosni, Illyricique viri, servique Liburni;</l>
                <l xml:id="d003l835" n="834">Ordo nec his suus est, quamquam certissimus ante</l>
                <l xml:id="d003l836" n="835">Quae Peloponessi sunt parta trophaea, ruinam</l>
                <l xml:id="d003l837" n="836">Praefero, pulchra tamen magis et splendentia longe</l>
                <l xml:id="d003l838" n="837">Iis quibus est laudis minus et splendoris habendum.</l>
                <l xml:id="d003l839" n="838">Cum tamen in patriam rediit Mahomettus et Hunnos</l>
                <l xml:id="d003l840" n="839">Non saevire animis sensit, nec bella parare,</l>
                <l xml:id="d003l841" n="840">Quos metuit quondam pater huius fortis Amyras</l>
                <l xml:id="d003l842" n="841">Undique Amorattis, iunctos quibus esse Rhuthenos</l>
                <l xml:id="d003l843" n="842">Callebat, Vlachosque viris, sic inquit ad illos</l>
                <l xml:id="d003l844" n="843">Qui astabant lateri: "Proceres, nunc arma repono</l>
                <l xml:id="d003l845" n="844">Plena cruore gravi. Voluit violentia rerum</l>
                <l xml:id="d003l846" n="845">Esse aditu tam saepe novo quandoque tyrannum</l>
                <l xml:id="d003l847" n="846">Crudelem. Sic fama vocat, sed mente benignus</l>
                <l xml:id="d003l848" n="847">Semper ero, ut liceat modo mente iacere benigna,</l>
                <l xml:id="d003l849" n="848">Nec Veneti cogant repetita haec sumere taela.</l>
                <l xml:id="d003l850" n="849">Nam Peloponessi quoniam sunt finibus urbes</l>
                <l xml:id="d003l851" n="850">Iis aliquae, insistunt armis, multasque triremis</l>
                <l xml:id="d003l852" n="851">Instituunt, ut fama refert, Cyconumque tenentes</l>
                <l xml:id="d003l853" n="852">Oppidulum, in summo quod constat vertice montis,</l>
                <l xml:id="d003l854" n="853">Quod Monovasiae consistit nomine terrae,</l>
                <l xml:id="d003l855" n="854">Qua sint mente docent, in me quid forte pararint,</l>
                <l xml:id="d003l856" n="855">Ni caveam, pelago, sese hostes dicere nostros</l>
                <l xml:id="d003l857" n="856">Haud veriti. Extremas cum saepe adiere cohortes,</l>
                <l xml:id="d003l858" n="857">Tunc mihi dant causam classesque et castra parandi</l>
                <l xml:id="d003l859" n="858">Et pelago et terris, postquam mihi cernitur hostis</l>
                <l xml:id="d003l860" n="859">Ille adeo excellens tanta virtute senatus.</l>
                <l xml:id="d003l861" n="860">Namque ego, si verum, proceres, exquiritis, haud sum</l>
                <l xml:id="d003l862" n="861">Hostis eis, nisi me magno discrimine turbent.</l>
                <l xml:id="d003l863" n="862">Imperio tenuere olim quae plurima Graeci,</l>
                <l xml:id="d003l864" n="863">Haec peto, nil aliud. Quorum pars maxima paret.</l>
                <l xml:id="d003l865" n="864">Hadriacis persisto tamen, nec singula posco,</l>
                <l xml:id="d003l866" n="865">Ni stimuler: tunc cuncta velim, cui parta corona est</l>
                <l xml:id="d003l867" n="866">Imperii Thracum, cui maior Graecia servit.</l>
                <l xml:id="d003l868" n="867">Nam si cuncta velim, quae regis multa fuerunt</l>
                <l xml:id="d003l869" n="868">Ante novae Romae, Phoeacas Turcus habebit,</l>
                <l xml:id="d003l870" n="869">Et Cretam, Euboicumque sinum cum Calcide parva,</l>
                <l xml:id="d003l871" n="870">Et quidquid tandem nostris nunc adiacet oris.</l>
                <l xml:id="d003l872" n="871">Namque etiam Cyprum, Chiumque Rhodumque docebo,</l>
                <l xml:id="d003l873" n="872">Sint licet alterius manibus sceptrisque retentae,</l>
                <l xml:id="d003l874" n="873">Cum mihi mens fuerit pugnandi atque omne volendi</l>
                <l xml:id="d003l875" n="874">Imperium, Graecis fuerat quod regibus olim;</l>
                <l xml:id="d003l876" n="875">Quis sim, quid valeam, quo possim Marte subactos</l>
                <l xml:id="d003l877" n="876">Reddere, qui metuunt nec me nec signa meorum.</l>
                <l xml:id="d003l878" n="877">Sed ne forte aliquis veniat quandoque paratus</l>
                <l xml:id="d003l879" n="878">Classe sua, inveniatque meos sine classe iacentes,</l>
                <l xml:id="d003l880" n="879">Est animus ratibus navale implere, quod urbis</l>
                <l xml:id="d003l881" n="880">Esse novae Romae statui praestantius omni".</l>
                <l xml:id="d003l882" n="881">Iamque parat classem Mahomettus, iamque triremis</l>
                <l xml:id="d003l883" n="882">Instruit innumeras. Nam naves, corpora ponto</l>
                <l xml:id="d003l884" n="883">Magna, gravis decrevit ea non parte referre,</l>
                <l xml:id="d003l885" n="884">Qua stat navalis mens moenia composuisse;</l>
                <l xml:id="d003l886" n="885">Non etenim facile est de ponto ad littora funes</l>
                <l xml:id="d003l887" n="886">Sic, honus immensum, naves seducere magnas,</l>
                <l xml:id="d003l888" n="887">Ut quandoque leves manibus conferre triremis.</l>
                <l xml:id="d003l889" n="888">Tunc mixtim veniunt Genuae de finibus, atque</l>
                <l xml:id="d003l890" n="889">Partibus e variis, praecio quos traxit Amyras,</l>
                <l xml:id="d003l891" n="890">Qui mittunt dextras laevasque biremibus ipsis,</l>
                <l xml:id="d003l892" n="891">Et myoparones formant, longasque triremes.</l>
                <l xml:id="d003l893" n="892">Si numerum petimus, plures fortasse tricentis.</l>
                <l xml:id="d003l894" n="893">Inde parandarias subdunt, quo nomine Graeci</l>
                <l xml:id="d003l895" n="894">Schafarum dixere genus, quod non fuit olim,</l>
                <l xml:id="d003l896" n="895">Utuntur nunc saepe novi. Nam longior ipsa est</l>
                <l xml:id="d003l897" n="896">Communi concha, medio latissima ventre,</l>
                <l xml:id="d003l898" n="897">Quae ferat arma sinu castris, potumque cybumque,</l>
                <l xml:id="d003l899" n="898">Interdumque equites quos per mare saepe necesse est</l>
                <l xml:id="d003l900" n="899">Hinc atque inde vehi. Sic armamenta locantur</l>
                <l xml:id="d003l901" n="900">Navali, Mahomette, tuo, non ordine, tanquam</l>
                <l xml:id="d003l902" n="901">Navali Hadriaco. Sunt hic tormenta, sed illic</l>
                <l xml:id="d003l903" n="902">Scorpio creber; in hac sunt enses parte, at in illa</l>
                <l xml:id="d003l904" n="903">Sunt arcus hastaeque leves; thoracibus hic est,</l>
                <l xml:id="d003l905" n="904">Ille locus clipeis plenus galeaque nitenti;</l>
                <l xml:id="d003l906" n="905">Hic locus est velis faciendis aptior, ille</l>
                <l xml:id="d003l907" n="906">Est ratibus; torquet locus hic sine fine rudentes,</l>
                <l xml:id="d003l908" n="907">Dirigit hic remos. Variis sunt artibus omnes</l>
                <l xml:id="d003l909" n="908">Distincti artifices, locus hic divisus ab illo.</l>
                <l xml:id="d003l910" n="909">Ordine mirando Veneto sunt cuncta reposta</l>
                <l xml:id="d003l911" n="910">Navali sua cuique suo; sed maior habetur</l>
                <l xml:id="d003l912" n="911">Copia multarum, nullo licet ordine, rerum</l>
                <l xml:id="d003l913" n="912">Navali, Mahomette, tuo, pluresque triremes</l>
                <l xml:id="d003l914" n="913">Atque rates uno valeas componere verbo,</l>
                <l xml:id="d003l915" n="914">Quam possint Veneti. Quamquam illi in Marte Latino</l>
                <l xml:id="d003l916" n="915">Non parvas partes habeant, non ultima pressent</l>
                <l xml:id="d003l917" n="916">Vel loca, sed possint tantas committere classes,</l>
                <l xml:id="d003l918" n="917">Castraque tam forti splendentia milite, quantum</l>
                <l xml:id="d003l919" n="918">Vix paucis referam. Res est manifesta per orbem.</l>
                <l xml:id="d003l920" n="919">Ergo paras superare illos, ut milite terra,</l>
                <l xml:id="d003l921" n="920">Sic vel classe salo, siquidem ferus hostis haberi</l>
                <l xml:id="d003l922" n="921">Et gravis esse cupis Venetis, quibus arma minaris</l>
                <l xml:id="d003l923" n="922">Et faerale malum, quando est discordia praeceps</l>
                <l xml:id="d003l924" n="923">Inter et Italicos et Gallos et dominos qui</l>
                <l xml:id="d003l925" n="924">Nomine Christicolae, non re fortasse, feruntur.</l>
                <l xml:id="d003l926" n="925">Nam Deus ille, hominis cum carnem sumpsit ab alma</l>
                <l xml:id="d003l927" n="926">Virgine, quem colimus mira pietate Latini,</l>
                <l xml:id="d003l928" n="927">Iussit ut uniti vivamus pace, nec error</l>
                <l xml:id="d003l929" n="928">Ullus in iis sedeat, qui sunt sub lege futuri</l>
                <l xml:id="d003l930" n="929">Praeceptisque suis; quosque aut discordia cogit</l>
                <l xml:id="d003l931" n="930">Saevire, aut odium male sana mente rebelles</l>
                <l xml:id="d003l932" n="931">Efficit, hos iussit Cocyti fervere in undis</l>
                <l xml:id="d003l933" n="932">Perpetuo, nullamque sibi sperare salutem.</l>
                <l xml:id="d003l934" n="933">Observant igitur Christi male iussa parentis:</l>
                <l xml:id="d003l935" n="934">Inter se gladiis certant, fusoque cruore,</l>
                <l xml:id="d003l936" n="935">Corda petunt fratrum, sublato viscere fratris.</l>
                <l xml:id="d003l937" n="936">Quod nisi discordes animis grave vulnus ubique</l>
                <l xml:id="d003l938" n="937">Et nisi tractarent graviora pericla Latini,</l>
                <l xml:id="d003l939" n="938">Sanguine de Phrygio creti, quos Troica bella</l>
                <l xml:id="d003l940" n="939">Et captivorum numerum genuisse fatemur,</l>
                <l xml:id="d003l941" n="940">Praecipue Veneti de prisco Antenore nati,</l>
                <l xml:id="d003l942" n="941">Res gererent magnas et Marte et pace putandas.</l>
                <l xml:id="d003l943" n="942">Sed ne tanta queant, opponit classica classi</l>
                <l xml:id="d003l944" n="943">Rex Mahomettus eis qua surgere ad astra videbat</l>
                <l xml:id="d003l945" n="944">Iis caput. "En" inquit "classem qua per mare possim</l>
                <l xml:id="d003l946" n="945">Illaesus quandoque vehi, nulloque pavore</l>
                <l xml:id="d003l947" n="946">Confundi, atque hostes per saxa repellere factos,</l>
                <l xml:id="d003l948" n="947">Obvia si veniat Venetorum classis Amyrae,</l>
                <l xml:id="d003l949" n="948">Audeat aut quisquam nostrae se opponere classi".</l>
                <l xml:id="d003l950" n="949">Dum tamen illa parat, iactatque haec cuncta videndo,</l>
                <l xml:id="d003l951" n="950">Atque animum lenit magna feritate frementem</l>
                <l xml:id="d003l952" n="951">In Venetos, iam transtra polit, iamque alta dolantur</l>
                <l xml:id="d003l953" n="952">Corpora magnarum trabium, fiuntque triremes,</l>
                <l xml:id="d003l954" n="953">Quas mercatores soliti sunt ducere, grandes,</l>
                <l xml:id="d003l955" n="954">Quas Veneti in Tanain mittunt gelidosque Britannos,</l>
                <l xml:id="d003l956" n="955">Asyriasque domos, Nerbonae ad littora durae;</l>
                <l xml:id="d003l957" n="956">Fluxeruntque anni bis seni ante omnia facta,</l>
                <l xml:id="d003l958" n="957">Quae gerit artificum manus atque libido magistri</l>
                <l xml:id="d003l959" n="958">Quem praefecit eis Mahomettus, munere summo.</l>
                <l xml:id="d003l960" n="959">Hoc etenim est animi, certa gravitate volentis</l>
                <l xml:id="d003l961" n="960">Vincere et imperio sibi subdere cuncta sequenti,</l>
                <l xml:id="d003l962" n="961">Consulto ut faciat quidquid facturus erat, cum</l>
                <l xml:id="d003l963" n="962">Arma togamve tulit; victricia signa sequuntur,</l>
                <l xml:id="d003l964" n="963">Si prudenter equos, si classem ducit et armat</l>
                <l xml:id="d003l965" n="964">Dux sapienter. Homo est rex; sunt velut ille vel ille,</l>
                <l xml:id="d003l966" n="965">Atque potest falli. Non est minus error in ipso,</l>
                <l xml:id="d003l967" n="966">Quam vel in hoc, vulgi qui pars est parva remissi.</l>
                <l xml:id="d003l968" n="967">Est homo rex, audit, loquitur, creditque, putatque;</l>
                <l xml:id="d003l969" n="968">Quod si pensat opus quod sit facturus et audit</l>
                <l xml:id="d003l970" n="969">Hos illosque simul diversos, atque vicissim</l>
                <l xml:id="d003l971" n="970">Multa rogat pensatque animo sibi dicta relato,</l>
                <l xml:id="d003l972" n="971">Nec maturat opus celeri torrente ferendum,</l>
                <l xml:id="d003l973" n="972">Saxa velut compulsa iugis, de montibus altis</l>
                <l xml:id="d003l974" n="973">Quae cecidere, potest felicia denique cuncta</l>
                <l xml:id="d003l975" n="974">Cernere, et optatos aditus finesque videre.</l>
                <l xml:id="d003l976" n="975">Nam velut unda, pluit celeri quae saepe recessu,</l>
                <l xml:id="d003l977" n="976">Insinuat per agros et inebriat omnia raptim,</l>
                <l xml:id="d003l978" n="977">Atque fluens camposque trahit segetesque virentes,</l>
                <l xml:id="d003l979" n="978">Saxaque montano convulsa cacumine magna;</l>
                <l xml:id="d003l980" n="979">At quae lenta venit, granis infunditur ipsis</l>
                <l xml:id="d003l981" n="980">Et sata laetantur fieri sibi pulchra coloni,</l>
                <l xml:id="d003l982" n="981">Arboribusque favet, pecorique ipsisque ministris.</l>
                <l xml:id="d003l983" n="982">Sic quae rex leviter sine quoquam consule pergit</l>
                <l xml:id="d003l984" n="983">Efficere, ut decuit, mens quando libidine regni</l>
                <l xml:id="d003l985" n="984">Ducta novi, interdum vindictae impulsa furore est,</l>
                <l xml:id="d003l986" n="985">Non durant, leviterque ruunt nusquamque resistunt.</l>
                <l xml:id="d003l987" n="986">At quae consulto facit et discrimina pensat,</l>
                <l xml:id="d003l988" n="987">Providet atque diu, sunt permansura, nec ullis</l>
                <l xml:id="d003l989" n="988">Casibus in praeceps manibus ruitura cruentis.</l>
                <l xml:id="d003l990" n="989">Recte igitur tantus, quantus Mahomettus habetur</l>
                <l xml:id="d003l991" n="990">Viribus, ingenio, re, claro culmine regni,</l>
                <l xml:id="d003l992" n="991">Consulit dudum qua classem laude pararet,</l>
                <l xml:id="d003l993" n="992">Cum strueret sibi Marte rates, qua mente foveret</l>
                <l xml:id="d003l994" n="993">Quae commissa sibi regnum statuere tenendum.</l>
                <l xml:id="d003l995" n="994">Ergo videte, patres, velut hic gradiatur, ut anguis</l>
                <l xml:id="d003l996" n="995">Insinuans pratis sua dira volumina tectus,</l>
                <l xml:id="d003l997" n="996">Sed mortale ferens, si mordeat, usque venenum;</l>
                <l xml:id="d003l998" n="997">Nec parcit magnis nec parvis dentibus uncis,</l>
                <l xml:id="d003l999" n="998">Nec quid agat, nisi fama, docet, ceu nubibus atris</l>
                <l xml:id="d003l1000" n="999">Dispergens Phoebus radios tamen indicat orbem.</l>
                <l xml:id="d003l1001" n="1000">Inde autem et Veneti didicerunt classis honores,</l>
                <l xml:id="d003l1002" n="1001">Ingeniumque ducis, facto metuere tumultu.</l>
                <l xml:id="d003l1003" n="1002">Sed vel magnanimi, quia vel sic fata trahebant,</l>
                <l xml:id="d003l1004" n="1003">Non dubitaverunt, sed quo cunctamine primum,</l>
                <l xml:id="d003l1005" n="1004">Caetera sunt pariter nullo fervore secuti,</l>
                <l xml:id="d003l1006" n="1005">Nulla rati inde suae ventura incendia laudi.</l>
                <l xml:id="d003l1007" n="1006">Fama tamen quandoque refert Mahometton habere</l>
                <l xml:id="d003l1008" n="1007">Classica, mirandis quae sint insigna signis.</l>
                <l xml:id="d003l1009" n="1008">Fabula narratur surdis. Sic fata trahebant.</l>
                <l xml:id="d003l1010" n="1009">Namque aures claudunt nonnunquam fata virili</l>
                <l xml:id="d003l1011" n="1010">Nec nocitura sinunt populis quandoque videre,</l>
                <l xml:id="d003l1012" n="1011">Ut dicas fortunam illos seducere verbis</l>
                <l xml:id="d003l1013" n="1012">Atque tenere locis strictos, ne vincula cernant</l>
                <l xml:id="d003l1014" n="1013">Ante oculos, fossasque gravis. Cadit improbus alter</l>
                <l xml:id="d003l1015" n="1014">In foveam, iustusque simul. Sic fata feruntur</l>
                <l xml:id="d003l1016" n="1015">Dira illis, quibus est sors invida saepe beatis.</l>
                <l xml:id="d003l1017" n="1016">At Mahomettus habet longo cunctamine factam</l>
                <l xml:id="d003l1018" n="1017">Classem animis et Marte gravem, quamque horreat omnis</l>
                <l xml:id="d003l1019" n="1018">Altus apex: augetque die, cumulatque triremis,</l>
                <l xml:id="d003l1020" n="1019">Atque viros praecio subdit, qui nautica certent,</l>
                <l xml:id="d003l1021" n="1020">Quos videat nautas merito cognomine doctos.</l>
                <l xml:id="d003l1022" n="1021">Excipit haud quemquam: modo sit cui gloria nomen</l>
                <l xml:id="d003l1023" n="1022">Tradat inextinctum. Talis rex numine tali</l>
                <l xml:id="d003l1024" n="1023">Fatorum molitur opus mirabile cunctis,</l>
                <l xml:id="d003l1025" n="1024">Quo neque priscorum quicquam referatur in orbe</l>
                <l xml:id="d003l1026" n="1025">Maius, et ante alias res possit saedula dignis</l>
                <l xml:id="d003l1027" n="1026">Posteritas titulis tuto super astra referre.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Ketty Peruch</bibl>
                </head>
                <p xml:id="d004l1" n="0|1">de rebus gestis invictissimi regis | imperatorisque clarissimi Mahometti Turcorum principis</p>
                <lb/>
                <l xml:id="d004l2" n="1">Rex Deus, humanas ubi caelo cernit ab alto,</l>
                <l xml:id="d004l3" n="2">Prospicit et studiis populorum et singula nutu</l>
                <l xml:id="d004l4" n="3">Componit mandata suo, quandoque tyrannos</l>
                <l xml:id="d004l5" n="4">Opprimit invictos, qui nil nisi Marte petebant</l>
                <l xml:id="d004l6" n="5">Infausto et populos iugulabant nocte dieque,</l>
                <l xml:id="d004l7" n="6">Et recreat cunctos qui passi iniusta fuere,</l>
                <l xml:id="d004l8" n="7">Ut nihil extremum fiat, sed legibus orbe</l>
                <l xml:id="d004l9" n="8">Vivatur, discantque bonis concedere pravi.</l>
                <l xml:id="d004l10" n="9">Inde fit interdum divinae munere legis</l>
                <l xml:id="d004l11" n="10">Ut, qui etiam iusti populis persaepe videntur,</l>
                <l xml:id="d004l12" n="11">Mente tamen vitium calcant quandoque severa,</l>
                <l xml:id="d004l13" n="12">Res subeant duras, et ab iis victoribus arma</l>
                <l xml:id="d004l14" n="13">Saeva capi videant, quae nunquam capta fuerunt;</l>
                <l xml:id="d004l15" n="14">Sed cepere alios, qui sunt servire coacti,</l>
                <l xml:id="d004l16" n="15">Quos neque credebant Superis potuisse placere,</l>
                <l xml:id="d004l17" n="16">Nec numero maiore virum peditumque equitumque</l>
                <l xml:id="d004l18" n="17">Censebant paucis sibi posse nocere maniplis,</l>
                <l xml:id="d004l19" n="18">Quos deus humana vestitus carne fovebat.</l>
                <l xml:id="d004l20" n="19">Quid faciat summus celsi moderator Olympi,</l>
                <l xml:id="d004l21" n="20">Quando homines, qui mente sumus fortasse nefanda,</l>
                <l xml:id="d004l22" n="21">Nec censere omnes habitus et iura valemus,</l>
                <l xml:id="d004l23" n="22">Corrigimus pueros gravius, quos carius olim</l>
                <l xml:id="d004l24" n="23">A teneris annis aluit domus undique nostra,</l>
                <l xml:id="d004l25" n="24">Instituitque viros et sede locavit in alta?</l>
                <l xml:id="d004l26" n="25">Impatienter enim ferimus, si temptat in ipsum</l>
                <l xml:id="d004l27" n="26">Fata patrem natus, si frater fratris in annos</l>
                <l xml:id="d004l28" n="27">Coniurat senioris. Amo vehementius ut te,</l>
                <l xml:id="d004l29" n="28">Sic debes tu plura mihi; si deficis ergo,</l>
                <l xml:id="d004l30" n="29">Hoc odi te iure magis. Qui nil mihi debet,</l>
                <l xml:id="d004l31" n="30">Si non solvit item, queror, atque iniusta querela est.</l>
                <l xml:id="d004l32" n="31">Multa etiam debet si quis mihi, nec tamen est is</l>
                <l xml:id="d004l33" n="32">Aut puer aut natus, generis vel stirpe propinquus,</l>
                <l xml:id="d004l34" n="33">Aut talis qualem speravi saepe futurum,</l>
                <l xml:id="d004l35" n="34">Hoc errante simul, simul hoc qui debuit esse</l>
                <l xml:id="d004l36" n="35">Gratior ob veterem, fuerat quo iunctus amorem,</l>
                <l xml:id="d004l37" n="36">Ingratus si sit, minus est mihi carus, et illum</l>
                <l xml:id="d004l38" n="37">Insequor armatus studiis mentisque manusque,</l>
                <l xml:id="d004l39" n="38">Nec possum mihi ferre gravem, quem diligo tantum.</l>
                <l xml:id="d004l40" n="39">Nonne, ubi Pompeius furibunda Caesara mente</l>
                <l xml:id="d004l41" n="40">Insequitur socerum, Caesar magis arma nefanda</l>
                <l xml:id="d004l42" n="41">In generum quandoque parat, quam belliger hostem</l>
                <l xml:id="d004l43" n="42">Indomitis castris quaerat calcare Britannum?</l>
                <l xml:id="d004l44" n="43">At gravius bellum Polynici et fratribus olim</l>
                <l xml:id="d004l45" n="44">Labdacidis, cuiquam fuerit quam forte Pelasgo;</l>
                <l xml:id="d004l46" n="45">Hippolytum Theseus, qui censuit esse novercae</l>
                <l xml:id="d004l47" n="46">Implicitum sceleri Phaedrae, tulit aegrius hoc quam</l>
                <l xml:id="d004l48" n="47">Si quis id externus patrasset, et ocyus ipsum</l>
                <l xml:id="d004l49" n="48">Optavit natum fatis succumbere diris,</l>
                <l xml:id="d004l50" n="49">Quam si temptasset vitium cum coniuge tantum</l>
                <l xml:id="d004l51" n="50">Quicumque hostili violentus more fuisset.</l>
                <l xml:id="d004l52" n="51">Sic etiam Christus (quem vera lege putamus</l>
                <l xml:id="d004l53" n="52">Corpus in humanum conversum, ut crimina gentis</l>
                <l xml:id="d004l54" n="53">Terricolae purgaret homo, nostraeque pararet</l>
                <l xml:id="d004l55" n="54">Praeceptis sacra iura datis iter atque saluti)</l>
                <l xml:id="d004l56" n="55">Christicolas quamvis foveat, servetque benigna</l>
                <l xml:id="d004l57" n="56">Fronte, nec hos patiatur eis sub regibus esse</l>
                <l xml:id="d004l58" n="57">Quos videt a sancta seiunctos lege suorum;</l>
                <l xml:id="d004l59" n="58">Si tamen obiiciant patri se denique nati,</l>
                <l xml:id="d004l60" n="59">Et certare velint cum patre et virgine matre,</l>
                <l xml:id="d004l61" n="60">Quam colimus, veluti nostrorum saepe laborum</l>
                <l xml:id="d004l62" n="61">Quae relevat curas et nato crimine lapsos</l>
                <l xml:id="d004l63" n="62">Saepe reconciliat, si caeli numina risu</l>
                <l xml:id="d004l64" n="63">Prosequimur, miseri, nec Christi arcana tenemus;</l>
                <l xml:id="d004l65" n="64">Denique quam durus, quamque implacabilis ille est</l>
                <l xml:id="d004l66" n="65">Quem non mente deum, sed verbo atque ore fatemur,</l>
                <l xml:id="d004l67" n="66">Negligimus cuius sceleri praecepta dicati!</l>
                <l xml:id="d004l68" n="67">Ergo viri debemus opes pensare beatas,</l>
                <l xml:id="d004l69" n="68">Et dominaturo regi committere mentem,</l>
                <l xml:id="d004l70" n="69">Qui nihil insipide, nihil est sine lege secutus</l>
                <l xml:id="d004l71" n="70">Consilioque gravi; qui poenas iure rependit</l>
                <l xml:id="d004l72" n="71">Pro vitiis, praeciumque bonis compensat honestum.</l>
                <l xml:id="d004l73" n="72">Vel quia discordes igitur cum fratribus essent</l>
                <l xml:id="d004l74" n="73">Hadriaci quandoque patres (nam matris alumni</l>
                <l xml:id="d004l75" n="74">Italiae fratresque suos puto posse Latinos</l>
                <l xml:id="d004l76" n="75">Dicere, et Insubres et Tuscos et Genuenses</l>
                <l xml:id="d004l77" n="76">Et Boios, et quot nutrit Flaminia reges,</l>
                <l xml:id="d004l78" n="77">Atque Quirinalis qui sunt in culmine regni,</l>
                <l xml:id="d004l79" n="78">Et quos Parthenope populos regesque tuetur)</l>
                <l xml:id="d004l80" n="79">Aut quia divitiis coniuncta superbia crevit,</l>
                <l xml:id="d004l81" n="80">Ut nihil esse putet valeat quod Marte nocere,</l>
                <l xml:id="d004l82" n="81">Pace modo id dicam Venetorum: laedere nullum</l>
                <l xml:id="d004l83" n="82">Carmine mens etenim est mea, quaerit perdere famam</l>
                <l xml:id="d004l84" n="83">Cuiusquam nec in orbe bonam; sed causa mihi si</l>
                <l xml:id="d004l85" n="84">Est quaerenda mali, tulerit cur Iupiter armis</l>
                <l xml:id="d004l86" n="85">Classeque devinci Mahometti, ut dicere mens est</l>
                <l xml:id="d004l87" n="86">Calcidis omne solum, sunt connumeranda malorum</l>
                <l xml:id="d004l88" n="87">Pondera, tumque gradus quos struxerit unus et alter;</l>
                <l xml:id="d004l89" n="88">At mihi, qui afficior Venetis (quia in orbe senatus</l>
                <l xml:id="d004l90" n="89">Hic solus superat veteris Lacedaemonis artes,</l>
                <l xml:id="d004l91" n="90">Et quas Karthago longo servaverat usu,</l>
                <l xml:id="d004l92" n="91">Et quas Roma suo commiserat ante labori</l>
                <l xml:id="d004l93" n="92">Quam successissent cum sedicione tyranni)</l>
                <l xml:id="d004l94" n="93">Esse hanc in primis causam puto: fata quod ipsis</l>
                <l xml:id="d004l95" n="94">Hadriacis surdas aures vertereque terga.</l>
                <l xml:id="d004l96" n="95">Scire etenim debemus opes, quas quisque tuetur,</l>
                <l xml:id="d004l97" n="96">Quas cumulat tanto ductus fervore peculii,</l>
                <l xml:id="d004l98" n="97">Motibus esse poli subiectas, caelifer Atlas</l>
                <l xml:id="d004l99" n="98">Si credendus erit, si qui successit eidem</l>
                <l xml:id="d004l100" n="99">Pondere caelesti vi magna atque arte regendi.</l>
                <l xml:id="d004l101" n="100">Mars etenim et Bellona trahunt sub sydere natos</l>
                <l xml:id="d004l102" n="101">Sorte suo infausta, certent ut caedere multos,</l>
                <l xml:id="d004l103" n="102">Indeque caedantur ferro taelisque recumbant;</l>
                <l xml:id="d004l104" n="103">Nec prohibet, quae cura solet subiisse virilis,</l>
                <l xml:id="d004l105" n="104">Quamquam animus nobis debet parere, potestque,</l>
                <l xml:id="d004l106" n="105">Immotusque manet, nec caeli subditus astris,</l>
                <l xml:id="d004l107" n="106">Ducere res hominum instabiles et corpora nostra</l>
                <l xml:id="d004l108" n="107">In melius, signet quam caeli ex arce cometes.</l>
                <l xml:id="d004l109" n="108">Fata regunt homines: fatum et fortuna coire</l>
                <l xml:id="d004l110" n="109">Iure solent. Terris fortuna volubilis errat,</l>
                <l xml:id="d004l111" n="110">Vis eadem cogunt qua caeli fata planetas;</l>
                <l xml:id="d004l112" n="111">Atque modus pariter varius, diversaque semper</l>
                <l xml:id="d004l113" n="112">Astra rotans, quo nunc vitam pepigere beatam,</l>
                <l xml:id="d004l114" n="113">Atque infelicem mortem nunc fata dederunt.</l>
                <l xml:id="d004l115" n="114">Quid, quod ero in cunctis, quantum vir possit, honestus</l>
                <l xml:id="d004l116" n="115">Et iustus cum mente bona, pietatis alumnus?</l>
                <l xml:id="d004l117" n="116">Opprimet ipsa tamen me caelitus omnis ubique</l>
                <l xml:id="d004l118" n="117">Fatorum rabies, via nec mihi parta salutis</l>
                <l xml:id="d004l119" n="118">Ulla erit in terris, morbisque gravabor iniquis,</l>
                <l xml:id="d004l120" n="119">Nulla quies aderit, nec spes concessa quietis.</l>
                <l xml:id="d004l121" n="120">Ast alius peior, vitio qui deditus omni</l>
                <l xml:id="d004l122" n="121">Incumbit sine fine, solet melioribus uti</l>
                <l xml:id="d004l123" n="122">Auspiciis, nunquamque cadit nunquamque gravatur,</l>
                <l xml:id="d004l124" n="123">Laetus in orbe manet, senium perductus ad altum.</l>
                <l xml:id="d004l125" n="124">Unde hoc? A Superis? Multi dixere supernum</l>
                <l xml:id="d004l126" n="125">Arte Iovem mira sua reddere praemia cuique,</l>
                <l xml:id="d004l127" n="126">Cum diversa vides populis haec tradita multis.</l>
                <l xml:id="d004l128" n="127">Impunita etenim si non mala singula debent</l>
                <l xml:id="d004l129" n="128">Ire, et habent praecium si quae bona dicimus esse,</l>
                <l xml:id="d004l130" n="129">Iure haec cuncta solent fieri. Nam rectus homo qui</l>
                <l xml:id="d004l131" n="130">Vixit in orbe diu, nonnil quandoque nefandi</l>
                <l xml:id="d004l132" n="131">Commisit sceleris; vitii cum poenitet huius,</l>
                <l xml:id="d004l133" n="132">Esse potest domino gratus sperareque caeli</l>
                <l xml:id="d004l134" n="133">Praemia perpetui; quia sed finita fuerunt</l>
                <l xml:id="d004l135" n="134">Crimina, finitam poenam sibi cernit in orbe,</l>
                <l xml:id="d004l136" n="135">Ut sitiat fameatque simul, simul altera passus,</l>
                <l xml:id="d004l137" n="136">Dum saeclo vivet, subiens incommoda vivat.</l>
                <l xml:id="d004l138" n="137">At scelere infectus, qui quondam nobile quicquam</l>
                <l xml:id="d004l139" n="138">Ausus anhaelare est, praecium sortitur honesti</l>
                <l xml:id="d004l140" n="139">Finitum, ut vivat mundi candore quietus,</l>
                <l xml:id="d004l141" n="140">Atque infinitam solvat pro crimine poenam</l>
                <l xml:id="d004l142" n="141">Assiduo, ut Stygia flagret sine fine palude.</l>
                <l xml:id="d004l143" n="142">Nec nego sic fieri sacrorum verba, nec ausim</l>
                <l xml:id="d004l144" n="143">Aut violare loquens, aut mente infringere nostra,</l>
                <l xml:id="d004l145" n="144">Interpraes cupiens novus atque invisus haberi.</l>
                <l xml:id="d004l146" n="145">Sed si cuncta sequi liceat, puto et astra virili</l>
                <l xml:id="d004l147" n="146">Culta ministerio, quis corpora nostra regantur</l>
                <l xml:id="d004l148" n="147">Subiaceantque aditus rerum, instabilesque labores.</l>
                <l xml:id="d004l149" n="148">Unde aliquis, primis quando infans crescit in annis,</l>
                <l xml:id="d004l150" n="149">Afficitur ratibus, pontoque insistit ubique,</l>
                <l xml:id="d004l151" n="150">Navita tum, quamvis pater hunc prohibetque cavetque</l>
                <l xml:id="d004l152" n="151">Esse salo, efficitur? Bellis qui deditus arma</l>
                <l xml:id="d004l153" n="152">Tractat ubique manu, nec eum potuere parentes</l>
                <l xml:id="d004l154" n="153">Cum puer ante fuit, taelis revocare tenendis?</l>
                <l xml:id="d004l155" n="154">Quis Croesi natum ferro commiserat atro</l>
                <l xml:id="d004l156" n="155">Caedendum, ut patriae curae studiumque suorum</l>
                <l xml:id="d004l157" n="156">Eripere hunc nequeat fatis diroque planetae?</l>
                <l xml:id="d004l158" n="157">Unde fuit vatis mirabile nomen Homero?</l>
                <l xml:id="d004l159" n="158">Ante ipsum nam nemo docet cantare Camoenas.</l>
                <l xml:id="d004l160" n="159">Unde hoc Hesiodo? Nasonis denique vitam</l>
                <l xml:id="d004l161" n="160">Si legis, hunc studio legum pater ante dicarat;</l>
                <l xml:id="d004l162" n="161">Legibus in mediis Naso sed carmen arabat,</l>
                <l xml:id="d004l163" n="162">Et revocabat eum legali a iure tenendo</l>
                <l xml:id="d004l164" n="163">Fati cura sui, quae nil nisi carmen amabat.</l>
                <l xml:id="d004l165" n="164">Quis Marium a vili surreptum iussit aratro</l>
                <l xml:id="d004l166" n="165">Tam grandes res posse manu componere parva,</l>
                <l xml:id="d004l167" n="166">Caedere nunc Cymbros, nunc vincere Marte Iugurtham,</l>
                <l xml:id="d004l168" n="167">Et totiens multis patriam renidere triumphis,</l>
                <l xml:id="d004l169" n="168">Victorem, meritoque decus sibi quaerere Romae?</l>
                <l xml:id="d004l170" n="169">Qui Ciceronis opes tanto insignivit honore,</l>
                <l xml:id="d004l171" n="170">Ut puer Arpinas rurisque relatus ab arvis</l>
                <l xml:id="d004l172" n="171">Consul in urbe foret? Mihi si respondet amicus:</l>
                <l xml:id="d004l173" n="172">Hunc, virtute sacrum, meruisse hos urbis honores,</l>
                <l xml:id="d004l174" n="173">Virtutem studioque suo curaque parasse;</l>
                <l xml:id="d004l175" n="174">Nec nego, nec tamen est responsum rite. Quis, inquam,</l>
                <l xml:id="d004l176" n="175">Hunc potius voluit puerili aut rhetoras aevo,</l>
                <l xml:id="d004l177" n="176">Aut simul historicos Graecosve referre libellos,</l>
                <l xml:id="d004l178" n="177">Quam rastris mentem, duris quam tradere aratris?</l>
                <l xml:id="d004l179" n="178">Haud pater hunc traxit, nec persuasere parentes.</l>
                <l xml:id="d004l180" n="179">Fata virum duxere suum, Cyllenius alto</l>
                <l xml:id="d004l181" n="180">Prospiciens solio, Phoebusque recepit Apollo,</l>
                <l xml:id="d004l182" n="181">Iupiter in frontem subrisit saedulus amplam,</l>
                <l xml:id="d004l183" n="182">Magnus ut hic fieret clarusque in culmine regni.</l>
                <l xml:id="d004l184" n="183">At Saturnus ei mortem commisit inanem</l>
                <l xml:id="d004l185" n="184">Atque immaturam, caesa ut cervice iaceret,</l>
                <l xml:id="d004l186" n="185">Antonii gladios qui non metuebat iniqui.</l>
                <l xml:id="d004l187" n="186">Quot numerare queam, quos fata dedere per orbem</l>
                <l xml:id="d004l188" n="187">Multa sinistra pati et rebus gaudere beatis,</l>
                <l xml:id="d004l189" n="188">Et nunc felices fieri, quibus omnia constent</l>
                <l xml:id="d004l190" n="189">Prospera, nunc miseros, quos cuncta adversa sequuntur!</l>
                <l xml:id="d004l191" n="190">Nam si firma foret rerum mensura bonarum,</l>
                <l xml:id="d004l192" n="191">Quas plebs vana colit, nihil hoc felicius orbe</l>
                <l xml:id="d004l193" n="192">Duceret ullus homo, nec vitae quaereret ullas</l>
                <l xml:id="d004l194" n="193">Alterius vel opes, vel fundamenta beatae.</l>
                <l xml:id="d004l195" n="194">Ergo rotatur apex caelique firmus in axe est,</l>
                <l xml:id="d004l196" n="195">Atque planetarum cursus per signa Bootis,</l>
                <l xml:id="d004l197" n="196">Per geminos Helenes fratres per sydera cuncta</l>
                <l xml:id="d004l198" n="197">Volvitur; hinc alios signat variosque tumultus,</l>
                <l xml:id="d004l199" n="198">Inde quietis opem; nunc ornamenta virorum,</l>
                <l xml:id="d004l200" n="199">At nunc damna notat. Ceu cum nova luna rotatur,</l>
                <l xml:id="d004l201" n="200">Decrescunt etiam Cancri, plantaeque vigentes,</l>
                <l xml:id="d004l202" n="201">Et morbi, si qui fuerant, sub morte tenentur.</l>
                <l xml:id="d004l203" n="202">Hoc natura facit lunaeque volubilis ordo.</l>
                <l xml:id="d004l204" n="203">Sic fati nova signa dabant cum classe cavendum</l>
                <l xml:id="d004l205" n="204">Hadriacis. Mahomettus eam nam struxerat olim;</l>
                <l xml:id="d004l206" n="205">Obstabant sed fata viris, surdosque tenebant.</l>
                <l xml:id="d004l207" n="206">Sic Mahomettus eam, quam classem Marte pararat</l>
                <l xml:id="d004l208" n="207">Infausto in Venetos, navali exemit ab ipso,</l>
                <l xml:id="d004l209" n="208">Inque salum redegit, opus mirabile dictu:</l>
                <l xml:id="d004l210" n="209">Quadringenta quidem magno cunctamine vela.</l>
                <l xml:id="d004l211" n="210">Machina stat ponto, nunquam vel visa priores</l>
                <l xml:id="d004l212" n="211">In populos, vel scripta manu veterisve novive.</l>
                <l xml:id="d004l213" n="212">Nam quod ait Xerxem quisquam tot millibus iisse</l>
                <l xml:id="d004l214" n="213">Cum remis, quod vela Phryges sibi mille Pelasga</l>
                <l xml:id="d004l215" n="214">Hostili commota manu videre, negamus,</l>
                <l xml:id="d004l216" n="215">Historiaeque putant libris mendacibus usos,</l>
                <l xml:id="d004l217" n="216">Qui bene de priscis libris sensere, Pelasgos.</l>
                <l xml:id="d004l218" n="217">Haec sunt vera quidem, nostrisque visa diebus;</l>
                <l xml:id="d004l219" n="218">Haud simulata cano. Classis cum milite forti</l>
                <l xml:id="d004l220" n="219">Pergit in Hadriacos, nec falsa est fama. Refertur</l>
                <l xml:id="d004l221" n="220">Id Venetis, nec vera putant sibi talia patres</l>
                <l xml:id="d004l222" n="221">Ore relata novo, scriptisque hinc inde tabellis.</l>
                <l xml:id="d004l223" n="222">Nicoleos classi praefectus namque Canalis,</l>
                <l xml:id="d004l224" n="223">Nobilis e Venetum numero sine crimine patrum,</l>
                <l xml:id="d004l225" n="224">Qui nunc damnatus patria caret, induperator</l>
                <l xml:id="d004l226" n="225">Classis erat, Veneta quae classis venit ab urbe,</l>
                <l xml:id="d004l227" n="226">More patrum; postquam qui Turcos Marte petebant,</l>
                <l xml:id="d004l228" n="227">Ter decies semper pelago misere triremis,</l>
                <l xml:id="d004l229" n="228">Interdum et plures, quae defendere salumque,</l>
                <l xml:id="d004l230" n="229">Ne quid is opprimeret naves altasque triremes,</l>
                <l xml:id="d004l231" n="230">In varias partes fuerant quas mittere sueti,</l>
                <l xml:id="d004l232" n="231">Ut mercatorum officio quandoque redirent</l>
                <l xml:id="d004l233" n="232">Hinc dites atque inde simul. Nunc fama vagata</l>
                <l xml:id="d004l234" n="233">Instantem Turci classem, licet invida fata</l>
                <l xml:id="d004l235" n="234">Surripiant persaepe fidem, tamen addere cogit</l>
                <l xml:id="d004l236" n="235">Ad numerum qui primus erat, multasque triremes</l>
                <l xml:id="d004l237" n="236">Atque aliquot naves, Mahometti ut classibus obstent.</l>
                <l xml:id="d004l238" n="237">Sed provisa nimis sunt saero. Ille impiger audet</l>
                <l xml:id="d004l239" n="238">Iam terra duxisse equites peditesque fremiscens</l>
                <l xml:id="d004l240" n="239">Innumeros ultra solitum, millena tricenta,</l>
                <l xml:id="d004l241" n="240">Ad littusque maris semper contendit, ut ipsam</l>
                <l xml:id="d004l242" n="241">Ante oculos habeat classem. Nemus esse putares</l>
                <l xml:id="d004l243" n="242">Arboribus densum, cecidit quando ancora ponto</l>
                <l xml:id="d004l244" n="243">Firmatura ratem, cum vela ad subera surgunt</l>
                <l xml:id="d004l245" n="244">Lintea syderibus demissa et carbasa dicas;</l>
                <l xml:id="d004l246" n="245">Nec poterat cerni pontus, tegit omnia classis,</l>
                <l xml:id="d004l247" n="246">Perque trabes valeant equites tranare et ab uno</l>
                <l xml:id="d004l248" n="247">Littore ad alterius percurrere littora gentis.</l>
                <l xml:id="d004l249" n="248">Quo petat haec classis, nescitur. Quisque putabat</l>
                <l xml:id="d004l250" n="249">Cretenses quod vellet opes: dabat ille Methonae</l>
                <l xml:id="d004l251" n="250">Hoc fatum; dabat ille aliis haec damna propinquis.</l>
                <l xml:id="d004l252" n="251">Corcyraeve locis, Cyprove Rhodove; nec ullus</l>
                <l xml:id="d004l253" n="252">Rem norat, quo Marte foret tractanda, novellam.</l>
                <l xml:id="d004l254" n="253">Denique Nicoleos summa virtute Canalis</l>
                <l xml:id="d004l255" n="254">Quocumque haec pergat classis se opponere dignum</l>
                <l xml:id="d004l256" n="255">Magnanimo esse putat duce, qui navalibus instet.</l>
                <l xml:id="d004l257" n="256">Ergo sua, quamvis minima, cum classe resistit</l>
                <l xml:id="d004l258" n="257">Viribus illius, mediisque obsistit in undis.</l>
                <l xml:id="d004l259" n="258">Quid faceret tamen ipse minor numeroque manuque</l>
                <l xml:id="d004l260" n="259">Et ratibus structis Mahometti? Haud illa coire</l>
                <l xml:id="d004l261" n="260">Cum Mahomettanis poterat. Revocaverat ergo</l>
                <l xml:id="d004l262" n="261">Parva pedem classis, rata durum cum Mahometto</l>
                <l xml:id="d004l263" n="262">Conseruisse manus, cuius vis tanta fuisset.</l>
                <l xml:id="d004l264" n="263">Ergo redit, monet aque suos noctesque diesque</l>
                <l xml:id="d004l265" n="264">Invigilent, monet atque patres persaepe tabellis,</l>
                <l xml:id="d004l266" n="265">Ut, trabibus missis, nummos cum milite mittant</l>
                <l xml:id="d004l267" n="266">Assiduo, ut possit classi se opponere Turcae.</l>
                <l xml:id="d004l268" n="267">Quid faciant Veneti, cum sit distantia magna</l>
                <l xml:id="d004l269" n="268">Inter utrumque salum, vel quo simul illa, vel illa</l>
                <l xml:id="d004l270" n="269">Classis inest, vel quo Venetis sinus instat opertus?</l>
                <l xml:id="d004l271" n="270">Interdum et ventus pergit contrarius esse</l>
                <l xml:id="d004l272" n="271">Hadriacis, Boreas Eurusque repente subivit.</l>
                <l xml:id="d004l273" n="272">Nicoleos igitur cum classe omnique paratu</l>
                <l xml:id="d004l274" n="273">Euboicos fines, quibus haec videt arma minari,</l>
                <l xml:id="d004l275" n="274">Ingreditur, cernitque aditu quo pergat Amyras.</l>
                <l xml:id="d004l276" n="275">Namque videbat uti rex terra vectus aperta</l>
                <l xml:id="d004l277" n="276">Fronte, et equo insistens Eurypi ad limina tendat,</l>
                <l xml:id="d004l278" n="277">Euboicamque velit gentem confundere ferro.</l>
                <l xml:id="d004l279" n="278">Instant solliciti Veneti molimine summo,</l>
                <l xml:id="d004l280" n="279">Quid faciat Turcus si quidque obsistere possint.</l>
                <l xml:id="d004l281" n="280">Sed Mahomettus, erat qui praestantissimus armis,</l>
                <l xml:id="d004l282" n="281">Pontibus adiectis Eurypi in fine duobus,</l>
                <l xml:id="d004l283" n="282">Officio alterius traducit castra vetustae</l>
                <l xml:id="d004l284" n="283">Calcidis ad muros; alium, ne classis obesse</l>
                <l xml:id="d004l285" n="284">Adveniens possit Venetum, confecit, utrimque</l>
                <l xml:id="d004l286" n="285">Se medium tutumque tenens. Tunc fluctuat ardor</l>
                <l xml:id="d004l287" n="286">Turcorum Euboica in patria; nunc imminet urbi</l>
                <l xml:id="d004l288" n="287">Calcidis, atque suos stimulat Mahomettus anhaela</l>
                <l xml:id="d004l289" n="288">Mente duces, praeciumque viris promittit in omne</l>
                <l xml:id="d004l290" n="289">Tempus ob has laudes, quas sint nunc Marte secuti.</l>
                <l xml:id="d004l291" n="290">Atque ait: "Hic, proceres, vestris virtutibus uti</l>
                <l xml:id="d004l292" n="291">Me decet, hic miles quisquis me Marte iuvabit</l>
                <l xml:id="d004l293" n="292">Indefessus, erit quem nocte dieque fovebo</l>
                <l xml:id="d004l294" n="293">Iure sinu, et reddam fremitu cui digna peracto.</l>
                <l xml:id="d004l295" n="294">Viribus iis opus est, nova quas tunc Roma dolebat</l>
                <l xml:id="d004l296" n="295">Esse meis, collum mihi cum flexisse coacta est.</l>
                <l xml:id="d004l297" n="296">Expugnate, viri, muros hos Calcidis atque</l>
                <l xml:id="d004l298" n="297">Quanta docete mihi populi sint corpora fortis.</l>
                <l xml:id="d004l299" n="298">Quod nisi victor ego redeo de Calcide capta</l>
                <l xml:id="d004l300" n="299">Euboicoque sinu, moriar sine mente necesse est.</l>
                <l xml:id="d004l301" n="300">Fata prius cedantque mihi patriaeque meisque,</l>
                <l xml:id="d004l302" n="301">Demittant clademque gravem, fiatque nefandis</l>
                <l xml:id="d004l303" n="302">Aerumnosa malis rabies de sydere summa,</l>
                <l xml:id="d004l304" n="303">Deque infelici fato, quam cedere forsan</l>
                <l xml:id="d004l305" n="304">Iis sit opus Venetis propter tam moenia parva".</l>
                <l xml:id="d004l306" n="305">Namque erat haec Calcis maior vix mille tricentis</l>
                <l xml:id="d004l307" n="306">Passibus, et forsan subiecta suburbia tantum</l>
                <l xml:id="d004l308" n="307">Sunt spacii sibi nacta sui. Crescebat in ipsis</l>
                <l xml:id="d004l309" n="308">Moenibus at tellus, populus cum ferveret omnis</l>
                <l xml:id="d004l310" n="309">Ingenio belli, Martisque obsisteret arte.</l>
                <l xml:id="d004l311" n="310">Conveniuntque rates, naves, longaeque triremes,</l>
                <l xml:id="d004l312" n="311">Mittebat Venetus quas summa laude senatus,</l>
                <l xml:id="d004l313" n="312">Atque animo graviore dabat committere bella.</l>
                <l xml:id="d004l314" n="313">Nec tamen ob famam classis qua cresceret aucta,</l>
                <l xml:id="d004l315" n="314">Nec quia dicatur quod ubique feratur in hostem</l>
                <l xml:id="d004l316" n="315">Classis iniqua suum, Mahomettus deficit armis</l>
                <l xml:id="d004l317" n="316">Decrescitve animis. Tunc est maiore coactus</l>
                <l xml:id="d004l318" n="317">Audacique magis fremitu consurgere bello,</l>
                <l xml:id="d004l319" n="318">Hortarique suos, moriuntur millia quorum</l>
                <l xml:id="d004l320" n="319">Multa manu illorum taelisque occisa, quibus stat</l>
                <l xml:id="d004l321" n="320">Moenia tutari; muris iaculatur ab altis.</l>
                <l xml:id="d004l322" n="321">Namque sagiptator faciles hinc inde sagiptas</l>
                <l xml:id="d004l323" n="322">Saxaque saeva rotat. Facile est committere fatis</l>
                <l xml:id="d004l324" n="323">Aggere qui instabant humili sub moenibus altis.</l>
                <l xml:id="d004l325" n="324">Quod si etiam, ut referunt, Venetorum classis adiisset,</l>
                <l xml:id="d004l326" n="325">Prospera cum flabant ventorum fata per aequor,</l>
                <l xml:id="d004l327" n="326">Cursus ubi Eurypi, reditu quandoque peracto,</l>
                <l xml:id="d004l328" n="327">Cuncta secundabat, pontem, qui Calcidis urbem</l>
                <l xml:id="d004l329" n="328">Obsessam reddebat, ea qua parte licebat</l>
                <l xml:id="d004l330" n="329">Militibus regique suo nunc ire equitatu</l>
                <l xml:id="d004l331" n="330">Composito, nunc saepe suo cum Marte redire;</l>
                <l xml:id="d004l332" n="331">Pons is fractus erat, poterant nec stare quieti</l>
                <l xml:id="d004l333" n="332">Qui obsessam tenuere urbem, nec forte redire,</l>
                <l xml:id="d004l334" n="333">Cum vellent sine labe domum: Styx magna fuisset,</l>
                <l xml:id="d004l335" n="334">Ut ducebatur, regi Turcisque subactis.</l>
                <l xml:id="d004l336" n="335">Sed quia fata obstant Venetis, Turcisque favebant,</l>
                <l xml:id="d004l337" n="336">Nicoleos, metuens classem in discrimina ferre,</l>
                <l xml:id="d004l338" n="337">Segnis erat voluitque suos compraeendere gressus</l>
                <l xml:id="d004l339" n="338">Consilioque magis procerum, quos classis habebat,</l>
                <l xml:id="d004l340" n="339">Tendere, quam subito vel pontem frangere vento,</l>
                <l xml:id="d004l341" n="340">Si fracturus erat, vel saevo instare periclo.</l>
                <l xml:id="d004l342" n="341">Ergo, ubi consulitur quid agendum, magnus Amyras</l>
                <l xml:id="d004l343" n="342">"En" ait "o iuvenes (nam nocte putabat in illa</l>
                <l xml:id="d004l344" n="343">Decursu Eurypi Venetorum denique classem</l>
                <l xml:id="d004l345" n="344">Fracturam hunc pontem, auxiliumque virosque daturam</l>
                <l xml:id="d004l346" n="345">Calcidis ad muros adque alta suburbia Graecae)</l>
                <l xml:id="d004l347" n="346">En" ait "experiar, qua vos virtute futuri,</l>
                <l xml:id="d004l348" n="347">Quaque fuistis, honos si vos meus undique tangit,</l>
                <l xml:id="d004l349" n="348">Curaque nostra movet. Conscendite moenia, fortes,</l>
                <l xml:id="d004l350" n="349">Fascibus adiectis fossa, tormenta rotantur</l>
                <l xml:id="d004l351" n="350">Nam nova tot, lapides vel quos bombarda remisit,</l>
                <l xml:id="d004l352" n="351">Vel quibus est ballista tremens confecta ferendis.</l>
                <l xml:id="d004l353" n="352">Quattuor ut constent iam moenia partibus acta</l>
                <l xml:id="d004l354" n="353">Atque aequata solo; vos haec conscendite, fortes,</l>
                <l xml:id="d004l355" n="354">Atque urbem in praedam convertite. Fessa iuventus</l>
                <l xml:id="d004l356" n="355">Calcidis est etenim, somnoque cyboque caret, quae</l>
                <l xml:id="d004l357" n="356">Pressa iacet, manibusque nequit pugnare remissis.</l>
                <l xml:id="d004l358" n="357">Quod si subdantur totidem auxiliaribus armis</l>
                <l xml:id="d004l359" n="358">Quae nova sunt, nequeant sterni contermina ponte</l>
                <l xml:id="d004l360" n="359">Moenia, quae tellure sedent, reparata manebunt,</l>
                <l xml:id="d004l361" n="360">Pugnacesque viri defendent singula bello;</l>
                <l xml:id="d004l362" n="361">Taedia nos subeant longae obsidionis agendae;</l>
                <l xml:id="d004l363" n="362">Tam grave castrorum pondus cum milite tanto.</l>
                <l xml:id="d004l364" n="363">Hic certate, viri, quos merces certa sequetur,</l>
                <l xml:id="d004l365" n="364">Gloria, quae in vestris non debilitanda diebus.</l>
                <l xml:id="d004l366" n="365">Hic certate, viri. Minor est haec Calcidis umbra</l>
                <l xml:id="d004l367" n="366">Quam quae servabant triplici fundata baratro</l>
                <l xml:id="d004l368" n="367">Moenia, quae Thracum quondam expugnavimus alta.</l>
                <l xml:id="d004l369" n="368">Cepimus illa tamen, Cholcosque subegimus atque</l>
                <l xml:id="d004l370" n="369">Turribus in Seraphis, altisque in montibus audax</l>
                <l xml:id="d004l371" n="370">Vestra fuit quandoque manus; committere pugnam</l>
                <l xml:id="d004l372" n="371">In Bosnam, Illyricosque truces, dirosque Liburnos,</l>
                <l xml:id="d004l373" n="372">In Lesbum et reliquas non olim Cycladas arma</l>
                <l xml:id="d004l374" n="373">Ulla movere manu metuistis. Sumite taela</l>
                <l xml:id="d004l375" n="374">Haec igitur, Graecum pariter fusura cruorem.</l>
                <l xml:id="d004l376" n="375">En prope nostra domus. Nonne haec pudet esse aliena,</l>
                <l xml:id="d004l377" n="376">Quam nobis subiecta? Animis confidite vestris!</l>
                <l xml:id="d004l378" n="377">Hanc urbem in praedam statui committere vobis,</l>
                <l xml:id="d004l379" n="378">Quam violenta manus victrix committere malit.</l>
                <l xml:id="d004l380" n="379">Hic sit vester honos. Ne vos metus ullus ab armis</l>
                <l xml:id="d004l381" n="380">His revocet. Durate, viri, et committite pugnam".</l>
                <l xml:id="d004l382" n="381">His dictis, sceptrum dextra quod more tenebat</l>
                <l xml:id="d004l383" n="382">Parthorum, cum sunt subiectis proelia turmis,</l>
                <l xml:id="d004l384" n="383">Proiicit in fossam, quae vallo subiacet alto,</l>
                <l xml:id="d004l385" n="384">Unde aditum fasces positi tignique parabant</l>
                <l xml:id="d004l386" n="385">Compositi, et segetes subiectae. Ad scissa tumultus</l>
                <l xml:id="d004l387" n="386">Moenia fit iuvenum Turco clamore frementum:</l>
                <l xml:id="d004l388" n="387">"Colla iugis subiecta date et vos flectite regi,</l>
                <l xml:id="d004l389" n="388">Calcidis o populi, quos iam violentia belli</l>
                <l xml:id="d004l390" n="389">Opprimit immitis, cum vos nec sponte dedistis,</l>
                <l xml:id="d004l391" n="390">Nec quos fas fuerat de re vitaque pacisci,</l>
                <l xml:id="d004l392" n="391">Deque domo et patria, veluti vidistis in omnis</l>
                <l xml:id="d004l393" n="392">De Peloponesso populos fecisse potentem</l>
                <l xml:id="d004l394" n="393">Induperatorem, qui nulli cedit avorum".</l>
                <l xml:id="d004l395" n="394">Haec ubi dicta, uno consurgunt corpora motu</l>
                <l xml:id="d004l396" n="395">Ultra communem numerum millena tot ut sit</l>
                <l xml:id="d004l397" n="396">Qui stupeat, si vera audit. Tunc moenia fractae</l>
                <l xml:id="d004l398" n="397">Calcidis introeunt, rigor est in mentibus acer</l>
                <l xml:id="d004l399" n="398">Euboicis Venetisque simul, qui forte fuerunt</l>
                <l xml:id="d004l400" n="399">Praesidiove loci, legumve favore retenti,</l>
                <l xml:id="d004l401" n="400">Praetores patresque alii cum consule claro.</l>
                <l xml:id="d004l402" n="401">Ericius Paulus statuit committere morti</l>
                <l xml:id="d004l403" n="402">Se potius quam ferre iugum servile. Fuerunt</l>
                <l xml:id="d004l404" n="403">Nec non Euboici plures qui proelia temptant,</l>
                <l xml:id="d004l405" n="404">Vana quidem. Nam porta patet quae panditur urbis,</l>
                <l xml:id="d004l406" n="405">Ingrediturque suo Mahomettus in agmine princeps,</l>
                <l xml:id="d004l407" n="406">Calcide cum populo pariter praedaque potitus.</l>
                <l xml:id="d004l408" n="407">Quae lachrymae populi! Fuit hac quis plantus in urbe</l>
                <l xml:id="d004l409" n="408">Euboicisque locis, ubi tum violentia Martis</l>
                <l xml:id="d004l410" n="409">Victoris, tum saeva phalanx gentesque trucidat</l>
                <l xml:id="d004l411" n="410">Innumeras, praedamque facit rerumque virumque!</l>
                <l xml:id="d004l412" n="411">Sed nihil est, possit quod vel reparare Canalis,</l>
                <l xml:id="d004l413" n="412">Praefectus Venetae classis, dubitare vel ullus,</l>
                <l xml:id="d004l414" n="413">Possibile an fuerit talis confundere terras.</l>
                <l xml:id="d004l415" n="414">Hic captivantur turbae, iuvenesque senesque,</l>
                <l xml:id="d004l416" n="415">Cum patribus pueri, crebra cum matre puellae,</l>
                <l xml:id="d004l417" n="416">Cum dominis servi, capto nec parcitur ulli:</l>
                <l xml:id="d004l418" n="417">Ut solet in gregibus, venit cum turba luporum</l>
                <l xml:id="d004l419" n="418">In stabulum, iugulatque pecus, grex territus audet</l>
                <l xml:id="d004l420" n="419">Nil praeter gemitum, solisque ululatibus instat.</l>
                <l xml:id="d004l421" n="420">Hic taceo. Ut rediit vigor in praecordia fortis</l>
                <l xml:id="d004l422" n="421">Foemineis animis, mulierque accensa furore</l>
                <l xml:id="d004l423" n="422">Ausa fuit multas comites perducere secum,</l>
                <l xml:id="d004l424" n="423">Atque animare, velint potius succumbere fatis</l>
                <l xml:id="d004l425" n="424">Quam gladiis cessisse suis, et perdere Turcos,</l>
                <l xml:id="d004l426" n="425">Sacrificent quos thura Iovi. Plaerique secuti</l>
                <l xml:id="d004l427" n="426">Hanc quandoque viri, primo tenuere recessu</l>
                <l xml:id="d004l428" n="427">Quandam in proclivo turrim. Sed perditur igni</l>
                <l xml:id="d004l429" n="428">Illa gravi, et mulier cedit populusque virilis.</l>
                <l xml:id="d004l430" n="429">Hinc abiit, ut solitus fuerat Mahomettus ab urbe</l>
                <l xml:id="d004l431" n="430">Quamcumque ante habuit victor, custode relicto,</l>
                <l xml:id="d004l432" n="431">Praesidioque urbis tutandae, et praeside misso,</l>
                <l xml:id="d004l433" n="432">Qui ius dicat eis qui Calcidis antra tenebunt</l>
                <l xml:id="d004l434" n="433">Quique colent urbem, quavis regione relati.</l>
                <l xml:id="d004l435" n="434">Hinc rediit ad Thraces signis victricibus, ausus</l>
                <l xml:id="d004l436" n="435">Se iactare orbem domiturum, quando libebit,</l>
                <l xml:id="d004l437" n="436">Cum neque classis ei Veneta nec quidquid ab urbe</l>
                <l xml:id="d004l438" n="437">Obstiterit. Sic fata etiam promittere visa.</l>
                <l xml:id="d004l439" n="438">Interea sua classis, erat quae maior eorum</l>
                <l xml:id="d004l440" n="439">Classibus antiqui quas saepe volumine cantant</l>
                <l xml:id="d004l441" n="440">Immensas, Cretam cogit metuisse trementem</l>
                <l xml:id="d004l442" n="441">Phoeacasque domos, Cyprumque Rhodumque; putabat</l>
                <l xml:id="d004l443" n="442">Insula quaeque sibi, pelago sita forte propinquo</l>
                <l xml:id="d004l444" n="443">Aegaeo Ionioque sinu, sua fata parari,</l>
                <l xml:id="d004l445" n="444">Excidiumque dari Turcorum fortibus armis.</l>
                <l xml:id="d004l446" n="445">In medio nam classis erat contermina ponto,</l>
                <l xml:id="d004l447" n="446">Diversisque locis, varioque in littore, posset</l>
                <l xml:id="d004l448" n="447">Quae facile hunc illumque locum immeditata subire.</l>
                <l xml:id="d004l449" n="448">"Sed satis est" inquit Mahomettus "Vicimus: in re</l>
                <l xml:id="d004l450" n="449">Nolo rates dubia variis mandare ministris.</l>
                <l xml:id="d004l451" n="450">Insueti pelago Turci. Mihi multa necesse est</l>
                <l xml:id="d004l452" n="451">Commisisse aliis, quorum usus classica tractat</l>
                <l xml:id="d004l453" n="452">Finibus ex aliis, ceu sunt quandoque Latini</l>
                <l xml:id="d004l454" n="453">Et Graeci, quorum tandem confidere menti</l>
                <l xml:id="d004l455" n="454">Mi grave fit. Libet ergo domi componere classem,</l>
                <l xml:id="d004l456" n="455">Atque anno hoc potius toto nihil inde referri,</l>
                <l xml:id="d004l457" n="456">Quam si perdantur mea classica et arma ferantur</l>
                <l xml:id="d004l458" n="457">Infausta, ut delator opem det Marte Latinis</l>
                <l xml:id="d004l459" n="458">Felicem, et recreet quos nunc oppressimus ense".</l>
                <l xml:id="d004l460" n="459">Interea in Persas summa cum laude Casanes</l>
                <l xml:id="d004l461" n="460">Sceptra manu cepit, Persarum rege perempto.</l>
                <l xml:id="d004l462" n="461">Huic coniunx Cholcensis erat, sata rege parente,</l>
                <l xml:id="d004l463" n="462">Quem quondam, Cholcis Mahomettus Marte subactis,</l>
                <l xml:id="d004l464" n="463">Eripuit fatisque dedit. Persuasit Osoni</l>
                <l xml:id="d004l465" n="464">Ergo uxor, Cholcense decus, Trapesuntia regna</l>
                <l xml:id="d004l466" n="465">Deberi sibi iure patris. Vir, coniugis ira</l>
                <l xml:id="d004l467" n="466">Et lachrymis motus, nec non quia credidit armis</l>
                <l xml:id="d004l468" n="467">Vincere posse suis Mahomettum; poscit ab ipso</l>
                <l xml:id="d004l469" n="468">Tum Cholcense solum, tum quidquid traxit ab illo</l>
                <l xml:id="d004l470" n="469">In praedamque tulit. Repetuntur millia multa</l>
                <l xml:id="d004l471" n="470">Nummorum, ni malit equos atque arma Casanis</l>
                <l xml:id="d004l472" n="471">In Turcos sentire, animis audacibus acta.</l>
                <l xml:id="d004l473" n="472">Quin etiam Venetos adeunt, quos misit Osones,</l>
                <l xml:id="d004l474" n="473">Docti oratores, moneant quos quanta Casanis</l>
                <l xml:id="d004l475" n="474">Ira sit in Turcos; quid sit facturus in illos</l>
                <l xml:id="d004l476" n="475">Persarum rex magnus equis nummisque virisque;</l>
                <l xml:id="d004l477" n="476">Auxilio tantum Veneti sint, atque favorem</l>
                <l xml:id="d004l478" n="477">Cum nummis praestent ad tanta pericla Casanis,</l>
                <l xml:id="d004l479" n="478">Euxinum ut mittant naves, longasque triremis</l>
                <l xml:id="d004l480" n="479">Ad Pontum Lyciosque sinus, quas multa farina,</l>
                <l xml:id="d004l481" n="480">Quas oneret rerum non copia parva novarum,</l>
                <l xml:id="d004l482" n="481">Est opus iis quibus ore frui, qui castra sequuntur.</l>
                <l xml:id="d004l483" n="482">Nam tellure vehi vel equo vel saepe chamellis</l>
                <l xml:id="d004l484" n="483">Haec, nec iter patitur longum, nec copia rerum</l>
                <l xml:id="d004l485" n="484">Multa ferendarum. Veneti assensere, iubentque</l>
                <l xml:id="d004l486" n="485">Armari quandoque trabes, segetesque referri</l>
                <l xml:id="d004l487" n="486">In Capadocenosque sinus, littusque propinquum</l>
                <l xml:id="d004l488" n="487">Quod iacet in Lycia, Aiacis quod dicitur olim,</l>
                <l xml:id="d004l489" n="488">Hic quoniam est Aiax divinis praeditus armis,</l>
                <l xml:id="d004l490" n="489">Si verum scripsere patres, cum perdita Troia</l>
                <l xml:id="d004l491" n="490">Prisca fuit, Lyciique novos statuere tumultus.</l>
                <l xml:id="d004l492" n="491">Ergo parat bellum magno fervore Casanes,</l>
                <l xml:id="d004l493" n="492">A Venetis etiam persuasus perdere Turcos;</l>
                <l xml:id="d004l494" n="493">Non quia non teneant Veneti non esse Casanem</l>
                <l xml:id="d004l495" n="494">Affectum Hadriacis, qui Christi iussibus instant,</l>
                <l xml:id="d004l496" n="495">Atque huius praecepta tenent; ille alterius stat</l>
                <l xml:id="d004l497" n="496">In sectae studiis, veroque recedit ab omni;</l>
                <l xml:id="d004l498" n="497">Sed quia vincatur modo, quisquis vicerit hostem,</l>
                <l xml:id="d004l499" n="498">Ille fovendus eat, donec res tanta peracta est.</l>
                <l xml:id="d004l500" n="499">At Mahomettus iners non est, nec perdere frustra</l>
                <l xml:id="d004l501" n="500">Tempus avet, nec stare domi, dum forte Casanes</l>
                <l xml:id="d004l502" n="501">Adveniat Thracas, Persas prior ipse frementes</l>
                <l xml:id="d004l503" n="502">Audet adire; Asiae finesque refertur ad altae,</l>
                <l xml:id="d004l504" n="503">Castraque ducit equis non tantum clara, sed ipso</l>
                <l xml:id="d004l505" n="504">Cum peditum numero, qualem non struxerat ante</l>
                <l xml:id="d004l506" n="505">Ullus adhuc regum. Numerus vix creditur ulli.</l>
                <l xml:id="d004l507" n="506">Sunt qui permixtos peditesque equitesque putarint</l>
                <l xml:id="d004l508" n="507">Tot simul esse viros, ut nullis ante diebus</l>
                <l xml:id="d004l509" n="508">Viderit ipse suos Mahomettus tot simul esse</l>
                <l xml:id="d004l510" n="509">In campis structos armis et corpore forti.</l>
                <l xml:id="d004l511" n="510">Sunt peditum dicant qui millia forte tricenta,</l>
                <l xml:id="d004l512" n="511">At sexcenta equitum, qui plura fuisse reportent,</l>
                <l xml:id="d004l513" n="512">Qui numerum minuant. Tamen ut sit cumque velit quis,</l>
                <l xml:id="d004l514" n="513">Hic numerus certe (prohibet quem quisque fuisse</l>
                <l xml:id="d004l515" n="514">Tam grandem) est Asiae tandem pervectus ad altae</l>
                <l xml:id="d004l516" n="515">Regna domosque ducis magno fervore Casanis,</l>
                <l xml:id="d004l517" n="516">Hoc animo, ut qua sit tutus magis arce, petatur</l>
                <l xml:id="d004l518" n="517">Haec bello, certentque ipsum confundere Turci.</l>
                <l xml:id="d004l519" n="518">Hic ut equos audit Parthos et castra movere,</l>
                <l xml:id="d004l520" n="519">Obvius it multo numero maiore, putatque</l>
                <l xml:id="d004l521" n="520">Indubitata sibi iam parta trophaea futura,</l>
                <l xml:id="d004l522" n="521">Sive triumphantem rediturum Marte Casanem;</l>
                <l xml:id="d004l523" n="522">Hoc animo et Persae subeunt haec castra frementes</l>
                <l xml:id="d004l524" n="523">In Parthos, cupiuntque Phrygas committere praedae.</l>
                <l xml:id="d004l525" n="524">Sic res humanas faciunt ludibria fata</l>
                <l xml:id="d004l526" n="525">Esse secuturis, qui, qua sint mente, videbunt</l>
                <l xml:id="d004l527" n="526">Huius ope illiusque manu sine vindice gestae.</l>
                <l xml:id="d004l528" n="527">At deus humanas qui summo e culmine gentes</l>
                <l xml:id="d004l529" n="528">Prospicit, haec ridet, quae regum turba paravit</l>
                <l xml:id="d004l530" n="529">Saepe gerenda sibi, cum nil ratione sequantur,</l>
                <l xml:id="d004l531" n="530">Si sperantve timentve aliquid; turbata vagatur</l>
                <l xml:id="d004l532" n="531">Namque hominis mens, vera putans quae vera putavit,</l>
                <l xml:id="d004l533" n="532">Quaeve cupit, quaeve ipsa dolet. Sunt sydera tandem,</l>
                <l xml:id="d004l534" n="533">Quae, nisi cum virtute aliquis pietateque cernat,</l>
                <l xml:id="d004l535" n="534">Singula conducunt res vera laude gerendas.</l>
                <l xml:id="d004l536" n="535">Ergo viris praestat non haec, non illa putare</l>
                <l xml:id="d004l537" n="536">Esse sibi temptanda manu, violare nec ullum,</l>
                <l xml:id="d004l538" n="537">Nec mactare aliquem, sed mentis honore superni</l>
                <l xml:id="d004l539" n="538">Cuncta Iovis praecepta sequi, nec Marte parare</l>
                <l xml:id="d004l540" n="539">Quae possunt pacis fieri candore beatae.</l>
                <l xml:id="d004l541" n="540">Mens etenim sibi sana deum puerosque deorum</l>
                <l xml:id="d004l542" n="541">Conciliat, nullumque potest discrimen obire.</l>
                <l xml:id="d004l543" n="542">Qui furit in socios, qui quaerit perdere Marte</l>
                <l xml:id="d004l544" n="543">Finitimos, pacemque odit, violatque quietem,</l>
                <l xml:id="d004l545" n="544">Et regni est avidus, cupidus, sine fine peculii,</l>
                <l xml:id="d004l546" n="545">Ille deum ultorem tandem parat, et sibi quaerit</l>
                <l xml:id="d004l547" n="546">Post inimicicias cum sedicione cruenta</l>
                <l xml:id="d004l548" n="547">Vulnera mille, miser, non uno immitia cultro.</l>
                <l xml:id="d004l549" n="548">Quam melius fuerat tibi non temptare, Casanes,</l>
                <l xml:id="d004l550" n="549">Bella tua in Parthos, nec te censere futurum</l>
                <l xml:id="d004l551" n="550">Victorem, quoniam numero maiore teneres</l>
                <l xml:id="d004l552" n="551">Arma virosque manu, cum iusti causa pericli</l>
                <l xml:id="d004l553" n="552">Grata sit et Superis, et terrae regibus omnis!</l>
                <l xml:id="d004l554" n="553">Quid Cholcense solum repetebas coniugis, aut quid</l>
                <l xml:id="d004l555" n="554">Poscebas regnum proprium reditusque referri</l>
                <l xml:id="d004l556" n="555">Sublatos olim? Quid coniugis arte fremebas?</l>
                <l xml:id="d004l557" n="556">Haec tibi culta fides, quae Parthis de Mahometti</l>
                <l xml:id="d004l558" n="557">Legibus est. Venetos subiisti ut multa ministrent,</l>
                <l xml:id="d004l559" n="558">Quis sine non poteras castris persistere motis:</l>
                <l xml:id="d004l560" n="559">Non quia Christisequas vel ames, vel amare puteris,</l>
                <l xml:id="d004l561" n="560">Iis quibus est aliquid verae rationis in armis.</l>
                <l xml:id="d004l562" n="561">Turcus es ipse simul, fidei si cernimus arma,</l>
                <l xml:id="d004l563" n="562">Et Mahomettanus, vel nostris hoc magis hostis</l>
                <l xml:id="d004l564" n="563">Christicolis, quod habes vel Solis signa nitentis,</l>
                <l xml:id="d004l565" n="564">Quae sequeris quaeque ipse colis, vel nonnihil audes</l>
                <l xml:id="d004l566" n="565">Esse tibi sacrum dixisse et lege colendum,</l>
                <l xml:id="d004l567" n="566">Quod ridere queat cuiusvis legis alumnus.</l>
                <l xml:id="d004l568" n="567">Sed quia nunc confert socios tibi quaerere fortes</l>
                <l xml:id="d004l569" n="568">Hadriacos, simulas fictum maledictus amorem;</l>
                <l xml:id="d004l570" n="569">Quod si forte manus tua Parthos vinceret, et res</l>
                <l xml:id="d004l571" n="570">Sterneret Europae quas perquisivit Amyras,</l>
                <l xml:id="d004l572" n="571">Et facile id factu fieret, simul ipse Latinos</l>
                <l xml:id="d004l573" n="572">Et simul omne solum Christi, quod deditur armis,</l>
                <l xml:id="d004l574" n="573">Oppressisse velis, summumque parasse triumphum.</l>
                <l xml:id="d004l575" n="574">Sed dum multa paras equitum peditumque, Casanes,</l>
                <l xml:id="d004l576" n="575">Millia, et occurris Mahometto multa ferenti</l>
                <l xml:id="d004l577" n="576">In praedam, quae parta tibi sunt moenia quondam,</l>
                <l xml:id="d004l578" n="577">Ipse loco sistit valido valloque tuetur</l>
                <l xml:id="d004l579" n="578">Castra sua, imparibusque viris numeroque suorum</l>
                <l xml:id="d004l580" n="579">Cuncta videns, nolitque manus cum milite tanto</l>
                <l xml:id="d004l581" n="580">Conseruisse, potest si se et sua cuncta tueri.</l>
                <l xml:id="d004l582" n="581">Ille ardens instat nescitque quiesse Casanes,</l>
                <l xml:id="d004l583" n="582">Donec castra premat Mahometti, et singula ferro</l>
                <l xml:id="d004l584" n="583">Perdat inexcusso, ceu fert violentia regis.</l>
                <l xml:id="d004l585" n="584">Cerne quid intersit, quid fatum invenerit ipsum.</l>
                <l xml:id="d004l586" n="585">Millia plura virum pugna numerabat Osones;</l>
                <l xml:id="d004l587" n="586">Sed pilulas glandesque graves cum sulphure missas,</l>
                <l xml:id="d004l588" n="587">Seu lapides ignique levi bombarda rotabat,</l>
                <l xml:id="d004l589" n="588">Qualis structa sinu Persarum non fuit unquam,</l>
                <l xml:id="d004l590" n="589">Viderat et nullus. Nec equi sine tanta pavore</l>
                <l xml:id="d004l591" n="590">Sensuri fuerant, qui non fuit ullus in illis</l>
                <l xml:id="d004l592" n="591">Audierit qui tanta alias tormenta boare.</l>
                <l xml:id="d004l593" n="592">Obsessum ergo putat Mahomettum fortis Osones</l>
                <l xml:id="d004l594" n="593">Cum premere; ipse autem dum se Mahomettus ab armis</l>
                <l xml:id="d004l595" n="594">Tutari illius quaerit, statuitque minaci</l>
                <l xml:id="d004l596" n="595">Opposuisse manus, pilulas glandesque gravesque</l>
                <l xml:id="d004l597" n="596">Bombardas emittit ea, qua parte feruntur</l>
                <l xml:id="d004l598" n="597">Praecipites magis, acer equus validusque Casanis</l>
                <l xml:id="d004l599" n="598">Et sociorum omnes effraeni in bella coacti.</l>
                <l xml:id="d004l600" n="599">Inde fit ut strepitu flamarum ignisque rotati</l>
                <l xml:id="d004l601" n="600">Commotus sit creber equus, validique recedant</l>
                <l xml:id="d004l602" n="601">Persarum sine mente duces, nec fraena tenere,</l>
                <l xml:id="d004l603" n="602">Lora nec in tremulis possint componere collis.</l>
                <l xml:id="d004l604" n="603">Diffugiunt, sequiturque fugam Mahomettus et affert</l>
                <l xml:id="d004l605" n="604">Inde trophaea sequax. Sed tandem in montibus altis</l>
                <l xml:id="d004l606" n="605">Tum Persae latuere duces, tum turba sequentum.</l>
                <l xml:id="d004l607" n="606">Moenia nam campos sunt Persis rara per omnis,</l>
                <l xml:id="d004l608" n="607">Talia ni fuerint, quae perdere non queat ullus</l>
                <l xml:id="d004l609" n="608">Tempore ni adiecto, numeroque animisque virorum.</l>
                <l xml:id="d004l610" n="609">At Turcis aequor qua parte est nulla solutis</l>
                <l xml:id="d004l611" n="610">Urbs patet, et servit qua sunt magalia parte</l>
                <l xml:id="d004l612" n="611">Plurima, qua fluvii prohibent non castra moveri,</l>
                <l xml:id="d004l613" n="612">Hic ubi dimisso Turcus custode iubebat,</l>
                <l xml:id="d004l614" n="613">Imperioque suo Persas parere docebat.</l>
                <l xml:id="d004l615" n="614">Heu miseras belli sortes, summisque negatum</l>
                <l xml:id="d004l616" n="615">Stare diu, et Martis dubiam sine lite quietem,</l>
                <l xml:id="d004l617" n="616">Ut merito ancipites cursus fortuna pararit,</l>
                <l xml:id="d004l618" n="617">Bellorum exitiis in re quam plurima parva</l>
                <l xml:id="d004l619" n="618">Regna iacent! Una quam multa pericula luce</l>
                <l xml:id="d004l620" n="619">Arma ferunt, castrisque nequit stabilita teneri</l>
                <l xml:id="d004l621" n="620">Ulla manus, fidumve aliquid sine labe putari!</l>
                <l xml:id="d004l622" n="621">En Xerxis magnos habitus, primordia belli!</l>
                <l xml:id="d004l623" n="622">Ante illum non visa viris tamen inclyta classis:</l>
                <l xml:id="d004l624" n="623">Parva licet clari comitata Themistoclis arte</l>
                <l xml:id="d004l625" n="624">Et Persas superavit eos, qui bella gerebant,</l>
                <l xml:id="d004l626" n="625">Et Xerxem vertisse humeros sine luce coegit.</l>
                <l xml:id="d004l627" n="626">Annibalis vero quam formidabile bellum</l>
                <l xml:id="d004l628" n="627">Esset in Italia, non est qui nesciat. Urbem</l>
                <l xml:id="d004l629" n="628">Obsedit Romam. Sed Scipio civis et unus</l>
                <l xml:id="d004l630" n="629">Ingenio hunc parvaque manu succumbere fecit.</l>
                <l xml:id="d004l631" n="630">Quid memorem multos, quorum vis magna manusque</l>
                <l xml:id="d004l632" n="631">Impetuosa nimis? Sed vires perdidit acres</l>
                <l xml:id="d004l633" n="632">Mens hominis qui cuncta sciat cum tempore nosse.</l>
                <l xml:id="d004l634" n="633">Continuo Vlachi, Romana colonia quondam,</l>
                <l xml:id="d004l635" n="634">In Scythico composta gelu, coniungere certant</l>
                <l xml:id="d004l636" n="635">Foedera cum populis Hunnis et Pannone rege.</l>
                <l xml:id="d004l637" n="636">Sed nondum iecere fidem, coepere pacisci</l>
                <l xml:id="d004l638" n="637">Foedere de aedendo, cum Turcus misit Amyras</l>
                <l xml:id="d004l639" n="638">Bellogradi temptare locum, quod et impiger olim</l>
                <l xml:id="d004l640" n="639">Aggressus, cum nondum caetera cuncta peregit.</l>
                <l xml:id="d004l641" n="640">Hic nihil efficitur, quia sunt in culmine montis</l>
                <l xml:id="d004l642" n="641">Moenia Bellogradi, summoque cacumine missa;</l>
                <l xml:id="d004l643" n="642">Non humeros tantum, non verticis antra tuentur,</l>
                <l xml:id="d004l644" n="643">Sed caput atque pedes, peregrino effecta labore,</l>
                <l xml:id="d004l645" n="644">Atque Quirinali quondam de gente relata,</l>
                <l xml:id="d004l646" n="645">Ut sua fama refert. Stat gens inimica quietis</l>
                <l xml:id="d004l647" n="646">Bellogradi custos, vigilat noctesque diesque,</l>
                <l xml:id="d004l648" n="647">Thesaurus quasi sit fontisque et nominis Hystri.</l>
                <l xml:id="d004l649" n="648">Hic ubi nil fieret, propter (mirabile dictu)</l>
                <l xml:id="d004l650" n="649">Fundamenta loci, tendentia moenia ad astra,</l>
                <l xml:id="d004l651" n="650">Inreparabilibus quae sunt servata ministris</l>
                <l xml:id="d004l652" n="651">Arte loci, Martisque manu, quia solus ubi vir</l>
                <l xml:id="d004l653" n="652">Haud metuit centum, nec eum pavor ullus ab arce</l>
                <l xml:id="d004l654" n="653">Praevaricat solida, non est pugnare necesse,</l>
                <l xml:id="d004l655" n="654">Nec sperare aliquid vinci bellacibus armis.</l>
                <l xml:id="d004l656" n="655">Ne tamen et segnis iaceat Mahomettus et excors,</l>
                <l xml:id="d004l657" n="656">In Venetos rursus temptat descendere casus;</l>
                <l xml:id="d004l658" n="657">Nec tamen illorum quicquam deposcere regni</l>
                <l xml:id="d004l659" n="658">Vel simulet, vel sit talis mens aemula regis</l>
                <l xml:id="d004l660" n="659">Primorum regum, referunt quos carmina ad astra;</l>
                <l xml:id="d004l661" n="660">Sed quae sola olim Greacorum membra fuerunt</l>
                <l xml:id="d004l662" n="661">Atque Phrygum. Epyri regio nam tota fuisse</l>
                <l xml:id="d004l663" n="662">Dicitur Aeacidae Pyrrhi, quem debet ubique</l>
                <l xml:id="d004l664" n="663">Marte sequi infesto Mahomettus, quando fuit qui</l>
                <l xml:id="d004l665" n="664">Occidit Priamum. Successit at Hectoris illo</l>
                <l xml:id="d004l666" n="665">Patre Helenus quandoque satus, cui contigit uxor</l>
                <l xml:id="d004l667" n="666">Andromache, genitrix pueri Astianactis, et alti</l>
                <l xml:id="d004l668" n="667">Hectoris eximie coniunx dilecta marito.</l>
                <l xml:id="d004l669" n="668">Iure igitur quo Graeca cupit sibi subdere quidquid</l>
                <l xml:id="d004l670" n="669">Sceptra habuere olim, vel quae Troiana propago</l>
                <l xml:id="d004l671" n="670">Pertinet ad generisque sui sobolemque suorum,</l>
                <l xml:id="d004l672" n="671">Epyri deposcit opes, Scutarimque (vocavit</l>
                <l xml:id="d004l673" n="672">Ut nova plebs arcem sublimi in vertice montis</l>
                <l xml:id="d004l674" n="673">Compositam) quaerit bello confundere saevo.</l>
                <l xml:id="d004l675" n="674">Hic Epidaurus apex olim sua sacra tenebat,</l>
                <l xml:id="d004l676" n="675">Atque satum Phoebo medicum sub lege colebat</l>
                <l xml:id="d004l677" n="676">Relligionis eum, medica qui scripsit ab arte</l>
                <l xml:id="d004l678" n="677">Primus, et ante alios medicator vulneris exit.</l>
                <l xml:id="d004l679" n="678">Hic locus est solis habitandus nubibus, atque</l>
                <l xml:id="d004l680" n="679">Alitibus cernendus eis qui sydera certant</l>
                <l xml:id="d004l681" n="680">Vel transgressa polum, vel transgressura videre.</l>
                <l xml:id="d004l682" n="681">In radice tamen montis Boiana refertur</l>
                <l xml:id="d004l683" n="682">In mare praecipitans (nova sic vox fluminis huius)</l>
                <l xml:id="d004l684" n="683">Quod mare velivolum certat sine littore adire</l>
                <l xml:id="d004l685" n="684">Ut pelagus dicas, montis non esse fluentum.</l>
                <l xml:id="d004l686" n="685">Sed ne cuncta suo Mahomettus fervere ductu</l>
                <l xml:id="d004l687" n="686">Efficiat (nam saepe decet non omnia reges</l>
                <l xml:id="d004l688" n="687">Castra sequi) his castris, Scutarim quae mittere magna</l>
                <l xml:id="d004l689" n="688">Decrevit quandoque manu, praefecit habendum</l>
                <l xml:id="d004l690" n="689">Induperatorem, quem duceret omnia recte</l>
                <l xml:id="d004l691" n="690">Facturum, et studio mirando electa daturum.</l>
                <l xml:id="d004l692" n="691">Mittitur alter homo, quam qui felicibus armis</l>
                <l xml:id="d004l693" n="692">Usus erat Mahomettus. In hoc sententia regem</l>
                <l xml:id="d004l694" n="693">Decepit nova: victor erat, si forte fuisset</l>
                <l xml:id="d004l695" n="694">Hic praesens, ubi castra alio non integra ductu</l>
                <l xml:id="d004l696" n="695">Dissensere animis, nec eadem miles ubique</l>
                <l xml:id="d004l697" n="696">Mente fuit, fatis etiam non aequa daturis</l>
                <l xml:id="d004l698" n="697">Praemia, quae dederant regi, et quae forte dedissent.</l>
                <l xml:id="d004l699" n="698">Hic ego commissas fluvio quandoque triremis</l>
                <l xml:id="d004l700" n="699">Hadriacas taceo, quae dum succurrere certant</l>
                <l xml:id="d004l701" n="700">Obsessis ea in arce viris, pontoque feruntur</l>
                <l xml:id="d004l702" n="701">A Venetis, flumenque adeunt, vicisseque credunt</l>
                <l xml:id="d004l703" n="702">Turcorum sine Marte ducem, qui cuncta putabat</l>
                <l xml:id="d004l704" n="703">Obsidione sibi iam facta flectere collum,</l>
                <l xml:id="d004l705" n="704">Imminet a tergo quidquid discriminis, instant</l>
                <l xml:id="d004l706" n="705">Quaeve pericla oculis non cernunt undique caecis.</l>
                <l xml:id="d004l707" n="706">Namque ubi dux audivit eas venisse triremis,</l>
                <l xml:id="d004l708" n="707">Obsessisque animum rediisse: "En" inquit "habebo</l>
                <l xml:id="d004l709" n="708">Cum trabibus quae cuncta ferunt". Statuitque cathaenas</l>
                <l xml:id="d004l710" n="709">Conserere adiectas, ubi parvo milite distat</l>
                <l xml:id="d004l711" n="710">Agger is ex illo. Sunt saxa propinqua, pererrat</l>
                <l xml:id="d004l712" n="711">In quibus hic fluvius strictoque reconditur alveo.</l>
                <l xml:id="d004l713" n="712">Iamque cathaenatis trabibus conclusa fuissent</l>
                <l xml:id="d004l714" n="713">Corpora longa, quibus Venetorum multa sedebat</l>
                <l xml:id="d004l715" n="714">Nobilitas latura animos in funera Martis</l>
                <l xml:id="d004l716" n="715">Obsessisque fidem, multo discrimine misso,</l>
                <l xml:id="d004l717" n="716">Ni fugitivus eos monuisset sistere nusquam,</l>
                <l xml:id="d004l718" n="717">Sed subito rediisse viros, qui classis habebant</l>
                <l xml:id="d004l719" n="718">Imperium a Venetis. Sic solus transfuga, rerum</l>
                <l xml:id="d004l720" n="719">Tantarum adiutor, classem a discrimine tutam</l>
                <l xml:id="d004l721" n="720">Reddidit. Illa autem vidit quando arte cathaenas</l>
                <l xml:id="d004l722" n="721">Astringi, vix terga dedit, vix viva redivit</l>
                <l xml:id="d004l723" n="722">Immunisque suis; Turcorum taela frementum</l>
                <l xml:id="d004l724" n="723">Est experta etiam, qui, summo ex aggere, ferro</l>
                <l xml:id="d004l725" n="724">Instabant, ubi saxa truci iunguntur in antro,</l>
                <l xml:id="d004l726" n="725">Et periere aliqui in Venetis qui transtra tenebant,</l>
                <l xml:id="d004l727" n="726">Atque aliqui ex Turcis qui classem praeendere certant.</l>
                <l xml:id="d004l728" n="727">Sed nec ob hoc desistit iners dux velle potiri</l>
                <l xml:id="d004l729" n="728">Hac Scutari; dura namque obsidione teneri</l>
                <l xml:id="d004l730" n="729">Quod putat, esse sibi tradendum cernit et audet.</l>
                <l xml:id="d004l731" n="730">Iamque propinqua dies fuerat qua flectere collum</l>
                <l xml:id="d004l732" n="731">Hic Epidaurus apex statuebat, deficiente</l>
                <l xml:id="d004l733" n="732">Corporibusque cybo populorum undaque recenti.</l>
                <l xml:id="d004l734" n="733">Heroas nam saeva fames domat atque subire</l>
                <l xml:id="d004l735" n="734">Vincla duces cogit, regesque e culmine verti</l>
                <l xml:id="d004l736" n="735">In praeceps, nullosque suo consistere regno.</l>
                <l xml:id="d004l737" n="736">Noluit at Superum rector sine rege triumphum</l>
                <l xml:id="d004l738" n="737">Esse ducis parvi, qualem non amplius alter</l>
                <l xml:id="d004l739" n="738">Viderat in solio regum, si capta fuisset</l>
                <l xml:id="d004l740" n="739">Arx haec, unde aditus vicina ad littora semper,</l>
                <l xml:id="d004l741" n="740">Illyricosque sinus, portusque sinusque Liburnos.</l>
                <l xml:id="d004l742" n="741">Ad Venetosque lares sine multo Marte fuisset</l>
                <l xml:id="d004l743" n="742">Quin etiam, et Turcus forsan Mahomettus adesset:</l>
                <l xml:id="d004l744" n="743">Haud erat hinc victor rediturus. Nam pater ut fert,</l>
                <l xml:id="d004l745" n="744">Si nati errarint, hos castigarier illis</l>
                <l xml:id="d004l746" n="745">Saepe satellitibus, qui sunt scelus omne secuti,</l>
                <l xml:id="d004l747" n="746">Dummodo discrucient natos; sed denique mortem</l>
                <l xml:id="d004l748" n="747">Non vult natorum, revocatque satellitis arma;</l>
                <l xml:id="d004l749" n="748">Sic Deus et nostros castigat saepe rebelles,</l>
                <l xml:id="d004l750" n="749">Et tamen, illorum si cernit fata, medetur.</l>
                <l xml:id="d004l751" n="750">Ergo subit Turcos stomachus, subiereque cunctos</l>
                <l xml:id="d004l752" n="751">Taedia, ducentes hac armamenta sub arce</l>
                <l xml:id="d004l753" n="752">Atque cybos sine fine, viros atque esse ministros</l>
                <l xml:id="d004l754" n="753">Bellorum, quos nulla queant dispendia fatis</l>
                <l xml:id="d004l755" n="754">Commisisse novis, non Martis proelia mille.</l>
                <l xml:id="d004l756" n="755">"Hinc igitur redeamus" ait sua turba "nec armis</l>
                <l xml:id="d004l757" n="756">Nec loca temptemus, nostris nocitura maniplis.</l>
                <l xml:id="d004l758" n="757">Nil struimus, frustraque dies consumimus omnes".</l>
                <l xml:id="d004l759" n="758">His dictis, veluti sic sydera cuncta parassent,</l>
                <l xml:id="d004l760" n="759">Una abiere omnes: dux Turcus turbaque, et arcem</l>
                <l xml:id="d004l761" n="760">Dimisere situ pariter consistere duro.</l>
                <l xml:id="d004l762" n="761">Defuit haec tantum regi victoria Partho,</l>
                <l xml:id="d004l763" n="762">Defuit haec tantum, quoniam praesentia regis</l>
                <l xml:id="d004l764" n="763">Abfuit, atque ducem non sunt ea fata secuta,</l>
                <l xml:id="d004l765" n="764">Quae fuerant magno Mahomettum Martis honore,</l>
                <l xml:id="d004l766" n="765">Et quia cuncta deus moderatur numine certo.</l>
                <l xml:id="d004l767" n="766">Foedera at interea qui temptavere Scytharum</l>
                <l xml:id="d004l768" n="767">Finibus adiuti, Romana colonia quondam,</l>
                <l xml:id="d004l769" n="768">Vlachorum populi solo sub rege sedentes,</l>
                <l xml:id="d004l770" n="769">Danubii ad fines coguntur perdere terram</l>
                <l xml:id="d004l771" n="770">Quae Moncastra novo cepit de nomine nomen.</l>
                <l xml:id="d004l772" n="771">Namque simul Capham statuit Mahomettus adire,</l>
                <l xml:id="d004l773" n="772">Subdereque armipotens, Genuae ne quando iuventus</l>
                <l xml:id="d004l774" n="773">Cum Scythicis unita viris commixtaque Vlachis</l>
                <l xml:id="d004l775" n="774">Hunnorum possit cum rege nocere, gravesque</l>
                <l xml:id="d004l776" n="775">Aerumnas Turcis sine defensore parare.</l>
                <l xml:id="d004l777" n="776">Namque ubi certarent hinc Hunni, hinc turba Scytharum,</l>
                <l xml:id="d004l778" n="777">Hinc Genuae naves, Venetusque hinc inde senatus,</l>
                <l xml:id="d004l779" n="778">Inde Casanis equi, Vlachusque in bella tremendus,</l>
                <l xml:id="d004l780" n="779">Stare loco quis posset eis tot gentibus unus</l>
                <l xml:id="d004l781" n="780">Undique turmatim nullo cum fine quietis?</l>
                <l xml:id="d004l782" n="781">Ast ut commodius possit summittere Capham</l>
                <l xml:id="d004l783" n="782">Et Vlachis nocuisse feris, sex mensibus aedit</l>
                <l xml:id="d004l784" n="783">Inducias Venetis. Quam callidus est Mahomettus,</l>
                <l xml:id="d004l785" n="784">Quamque ferox armis, quanta est prudentia regis</l>
                <l xml:id="d004l786" n="785">Invicti in strepitu bellorum, gratia quanta!</l>
                <l xml:id="d004l787" n="786">Armat et ipse tamen classem, quae terreat anceps</l>
                <l xml:id="d004l788" n="787">Hadriacos, qua parte ruat. Sic rectius illos</l>
                <l xml:id="d004l789" n="788">Inducias cupiisse videt, securus et ipse</l>
                <l xml:id="d004l790" n="789">Possit opus temptare suum. Nova classis habebat</l>
                <l xml:id="d004l791" n="790">Octingenta, refert ut veri nuncia fama,</l>
                <l xml:id="d004l792" n="791">Vela quidem, et (monstrum quod quis mirabile dicat!)</l>
                <l xml:id="d004l793" n="792">Christicolae pars maior erat. Nova praemia cunctos</l>
                <l xml:id="d004l794" n="793">Namque coegerunt nautas de qualibet orbis</l>
                <l xml:id="d004l795" n="794">Parte bonos, qua gente velis regioneve cretos.</l>
                <l xml:id="d004l796" n="795">Mirantur stupidi nautae, qui tanta videbant</l>
                <l xml:id="d004l797" n="796">Quanta prius nusquam videre, animisve putarunt</l>
                <l xml:id="d004l798" n="797">Posse salo fieri. Tremit omnis natio et omnis</l>
                <l xml:id="d004l799" n="798">Insula praecipue, magno commota tumultu.</l>
                <l xml:id="d004l800" n="799">Hinc pavet alta Chios, pavet hinc altissima Crete,</l>
                <l xml:id="d004l801" n="800">Hinc Corcyra tremit, tremit hinc spoliata Methone</l>
                <l xml:id="d004l802" n="801">Finibus ante suis, socia comitata Corone,</l>
                <l xml:id="d004l803" n="802">Hincque Cyprus riguit, Rhodus inde gelata pavore est.</l>
                <l xml:id="d004l804" n="803">Nemo videt quo classis eat, sibi littora quaeque</l>
                <l xml:id="d004l805" n="804">Excidium ducunt sine defensore parari.</l>
                <l xml:id="d004l806" n="805">Vox tamen una fuit, qua Turcus ubique fremebat</l>
                <l xml:id="d004l807" n="806">In Latios fines,Venetorum ad littora classis,</l>
                <l xml:id="d004l808" n="807">Quod petitura foret, quandoque haec Appula regna</l>
                <l xml:id="d004l809" n="808">Esse aditura, sinus et permensura Sicanos,</l>
                <l xml:id="d004l810" n="809">Inde Quirinalis ventura ad moenia terrae</l>
                <l xml:id="d004l811" n="810">Saepe ferebatur. Modo et hoc, modo et illud in ore</l>
                <l xml:id="d004l812" n="811">Multorum fuerat; sed nec durare putabat</l>
                <l xml:id="d004l813" n="812">Posse aliquis contra, nec taela instabat habere,</l>
                <l xml:id="d004l814" n="813">Possibile esse ratus nunquam sua tecta tueri</l>
                <l xml:id="d004l815" n="814">Classis ab adventu tantae, fremituque virorum,</l>
                <l xml:id="d004l816" n="815">Castra quibus nova facta refert sua fama repleri.</l>
                <l xml:id="d004l817" n="816">Dum timet omnis apex regum, dum quisque fremiscit,</l>
                <l xml:id="d004l818" n="817">Ille salum subiit Maurum, cui missa Propontis</l>
                <l xml:id="d004l819" n="818">Euxinusque relictus, ea cum classe petenti</l>
                <l xml:id="d004l820" n="819">Ad Tanaim rigidum, glacies cui frangitur alta,</l>
                <l xml:id="d004l821" n="820">Solibus aestivis compulsa; est Capha reperta</l>
                <l xml:id="d004l822" n="821">Ante aditum Tanais, Capha antiquissima, quondam</l>
                <l xml:id="d004l823" n="822">Quam coluere Scythae, servorum plena, lapillis</l>
                <l xml:id="d004l824" n="823">Inclyta quos vexit mercator fuscus ab Indis.</l>
                <l xml:id="d004l825" n="824">Heu praeceps quid agis discordia? Fratribus una</l>
                <l xml:id="d004l826" n="825">Capha fuit, cum recta olim et subiecta duobus</l>
                <l xml:id="d004l827" n="826">Finibus a Scythiae venientibus; hic ubi magnus</l>
                <l xml:id="d004l828" n="827">Rex Scythicis dat iura suis, ubi Sarmata in agris</l>
                <l xml:id="d004l829" n="828">Peltatus pharetraque gravi iaculoque vagatur</l>
                <l xml:id="d004l830" n="829">Cinctus utrimque levi. Duo fratres non dominati</l>
                <l xml:id="d004l831" n="830">Sunt Caphae, est Genuae quae subdita viribus amplae,</l>
                <l xml:id="d004l832" n="831">Sed quibus, ut mos est, composta suburbia parent;</l>
                <l xml:id="d004l833" n="832">Dissensere animis. Alius ferus occupat illa,</l>
                <l xml:id="d004l834" n="833">Quae alterius fuerant fratris. Qua re impiger ille</l>
                <l xml:id="d004l835" n="834">Iniuste affectus, simul et livore coactus</l>
                <l xml:id="d004l836" n="835">Fatifero, in fratrem coniurat, ad alta vocato</l>
                <l xml:id="d004l837" n="836">Moenia Turcorum Mahometto principe, Caphae</l>
                <l xml:id="d004l838" n="837">Moenia, et ingressus pariter dedit atque regressus.</l>
                <l xml:id="d004l839" n="838">Sed Mahomettus, erat qua mente infractus et audens,</l>
                <l xml:id="d004l840" n="839">Sit licet admissus Scythici livore rigoris</l>
                <l xml:id="d004l841" n="840">Atque odio immiti, partim tenet haec data ad urbis</l>
                <l xml:id="d004l842" n="841">Moenia dona sibi, partim cum milite, classe</l>
                <l xml:id="d004l843" n="842">Quem vehit, eximio disperso in littore, Capham</l>
                <l xml:id="d004l844" n="843">Occupat expugnatque manu, vincitque capitque,</l>
                <l xml:id="d004l845" n="844">Quo directus erat, cum classem ascendit ab urbe</l>
                <l xml:id="d004l846" n="845">Ante novae Romae, nunquam ut statuisset abire</l>
                <l xml:id="d004l847" n="846">Ni Capham superaret, eo compulsus amore,</l>
                <l xml:id="d004l848" n="847">Perderet ut Scythici tam clara suburbia regni,</l>
                <l xml:id="d004l849" n="848">Spemque illis adimat mercandi hic vel capiendi</l>
                <l xml:id="d004l850" n="849">Praemia, quae quondam positis cepere lapillis;</l>
                <l xml:id="d004l851" n="850">Hic, ubi servorum Scythiae tam copia grandis</l>
                <l xml:id="d004l852" n="851">Vendita semper erat, Tanaisque rigebat ab undis,</l>
                <l xml:id="d004l853" n="852">Qui piscis mercandus erat, praecioque vehendus;</l>
                <l xml:id="d004l854" n="853">Iamque capit Capham classis, quam maxima sola</l>
                <l xml:id="d004l855" n="854">Terruerat facie, quam miles fortis et audax,</l>
                <l xml:id="d004l856" n="855">Conveniens armis infracto corpore saevis,</l>
                <l xml:id="d004l857" n="856">Non est passus opem sibi quaerere, nec dare terga</l>
                <l xml:id="d004l858" n="857">Pressa fugae. Hic prohibet nullos potuisse periclis</l>
                <l xml:id="d004l859" n="858">Opposuisse manus, instar torrentis ab alto</l>
                <l xml:id="d004l860" n="859">Monte ruens, qui saxa trahat pecus et simul agros</l>
                <l xml:id="d004l861" n="860">Littus ad usque sali rapit et sata laeta colonis.</l>
                <l xml:id="d004l862" n="861">Qui ingreditur Capham, Mahometto principe primo</l>
                <l xml:id="d004l863" n="862">Invasore urbis, cum proscriptore Scytharum</l>
                <l xml:id="d004l864" n="863">Delatore sui fratris, quem maxima virtus</l>
                <l xml:id="d004l865" n="864">Regia non potuit non aspernata iubere</l>
                <l xml:id="d004l866" n="865">Occidi, exemplum reliquis, qui iniusta sequuntur</l>
                <l xml:id="d004l867" n="866">Prodigia in regnis, nulloque feruntur honore.</l>
                <l xml:id="d004l868" n="867">Regibus, o miseri, praecio qui vivitis, esse</l>
                <l xml:id="d004l869" n="868">Pergite magnanimis sceleris quandoque nefandi</l>
                <l xml:id="d004l870" n="869">Vel delatores vel murmura saeva ferentes,</l>
                <l xml:id="d004l871" n="870">Sive susurrones. Vestrum sit is auctor iniqui,</l>
                <l xml:id="d004l872" n="871">Proditor iniusti, cernatque quis instet ubique</l>
                <l xml:id="d004l873" n="872">Finis eis, qui tale solent discrimen adire,</l>
                <l xml:id="d004l874" n="873">Et patrant nefas, veluti rex Turcus in illum</l>
                <l xml:id="d004l875" n="874">Non fuit iniustus, licet eius moenia ductu</l>
                <l xml:id="d004l876" n="875">Noluerit vitioque gravi. Sed ne sceleraret</l>
                <l xml:id="d004l877" n="876">Haec habitanda suis, caedi commiserat illum.</l>
                <l xml:id="d004l878" n="877">Ipse autem insedit platea diademate cinctus</l>
                <l xml:id="d004l879" n="878">In media frontem, iussitque ibi cuncta patere</l>
                <l xml:id="d004l880" n="879">Quae eripuit praeda miles quicumque suorum,</l>
                <l xml:id="d004l881" n="880">Sive ducum fuerat socius, seu regis alumnus.</l>
                <l xml:id="d004l882" n="881">"Ferte huc omne aurum" dixit "quod surripuistis</l>
                <l xml:id="d004l883" n="882">Ex domibus Caphae, quacumque ex parte relatum,</l>
                <l xml:id="d004l884" n="883">Aurea vasa simul, nummosque, ipsumque metallum</l>
                <l xml:id="d004l885" n="884">Qualicumque modo". Quod cum fuit alta relatum</l>
                <l xml:id="d004l886" n="885">In loca, quae statuit plateae confinia magnae,</l>
                <l xml:id="d004l887" n="886">Utribus imponi iussit sex millibus; inde</l>
                <l xml:id="d004l888" n="887">In classem cum lege vehi, ne deficiat res</l>
                <l xml:id="d004l889" n="888">Vel minima ex auro, capitis nisi poena lautur.</l>
                <l xml:id="d004l890" n="889">Inde vehi iussit praeda quoscumque lapillos</l>
                <l xml:id="d004l891" n="890">Surripuere nova. Tam copia magna relata est,</l>
                <l xml:id="d004l892" n="891">Ut qui parva ferunt, verisque minora putarint,</l>
                <l xml:id="d004l893" n="892">In Venetis Genuaeque locis cunctisque Latinis,</l>
                <l xml:id="d004l894" n="893">Quin etiam in Gallis regionibus atque Britannis</l>
                <l xml:id="d004l895" n="894">Nec tantos una positos superesse lapillos,</l>
                <l xml:id="d004l896" n="895">Nec praecii tanti. Res magna est certe, minorem</l>
                <l xml:id="d004l897" n="896">Sed factura fidem, quam si sit lumine certo</l>
                <l xml:id="d004l898" n="897">Visa; quibus sed visa fuit, sit denique maior.</l>
                <l xml:id="d004l899" n="898">Tum populum afferri iussit, iuvenesque senesque,</l>
                <l xml:id="d004l900" n="899">Et pueros pariter, simul hac aetate puellas,</l>
                <l xml:id="d004l901" n="900">Cum patribus matres, dominos quoque turba sequuntur</l>
                <l xml:id="d004l902" n="901">Servilis, quam praeda dedit violentibus armis</l>
                <l xml:id="d004l903" n="902">Militibus subiisse iugum. Secernit ab illis</l>
                <l xml:id="d004l904" n="903">Quos visum est pueros et quas speciosa puellas</l>
                <l xml:id="d004l905" n="904">Ornavit quandoque Venus, numeroque minore,</l>
                <l xml:id="d004l906" n="905">Ut referunt, sexcenta iubet sibi corpora tradi.</l>
                <l xml:id="d004l907" n="906">Non quia committat Mahomettus corpora magnus</l>
                <l xml:id="d004l908" n="907">Cuncta libidinibus, quia sed de munere praedae</l>
                <l xml:id="d004l909" n="908">Quaerit honorari, ne vel violentia turbae,</l>
                <l xml:id="d004l910" n="909">Vel miles victor cogat confundere praedam,</l>
                <l xml:id="d004l911" n="910">Et pariter vitium cum re componere parta.</l>
                <l xml:id="d004l912" n="911">Inde iubet capita alta virum primosque domorum</l>
                <l xml:id="d004l913" n="912">Patronos Caphae, ne rursus perdere temptent</l>
                <l xml:id="d004l914" n="913">Acquisita sibi, longas subiisse triremis,</l>
                <l xml:id="d004l915" n="914">Atque vehi ad Thraces. Libertas traditur autem</l>
                <l xml:id="d004l916" n="915">Tum reliquis populis, qui concoluere vetustam</l>
                <l xml:id="d004l917" n="916">Ante diu Capham. Tum praeses traditur ipsis</l>
                <l xml:id="d004l918" n="917">Caphigenis, qui cuncta regat cum milite Turco,</l>
                <l xml:id="d004l919" n="918">Iusticiaeque sciat moderari singula habenis,</l>
                <l xml:id="d004l920" n="919">Corrigere et sontes, insontes atque tueri;</l>
                <l xml:id="d004l921" n="920">Qui Scythicis caveat, ne quid violentius armis</l>
                <l xml:id="d004l922" n="921">Hic fiat, quod obesse queat. Quae praeda fuerunt</l>
                <l xml:id="d004l923" n="922">Caetera, vasa suis argentea et arte tapetes</l>
                <l xml:id="d004l924" n="923">Forte laboratos quaeque affert magna supellex</l>
                <l xml:id="d004l925" n="924">Divitis eximii, concessit semper habenda</l>
                <l xml:id="d004l926" n="925">Militibus, classisque suae nautisque humilique</l>
                <l xml:id="d004l927" n="926">Remigio, et reliquis qui praedam Marte tulerunt.</l>
                <l xml:id="d004l928" n="927">Ipse autem Mahomettus adit quo munere classem</l>
                <l xml:id="d004l929" n="928">Constituit validam, ferturque per hostia magni</l>
                <l xml:id="d004l930" n="929">Danubii, ut Vlachis noceat, primoque recessu</l>
                <l xml:id="d004l931" n="930">Improvisa capit quae Vlachis cuncta fuerunt</l>
                <l xml:id="d004l932" n="931">Danubii ante fores. Nec enim sine sorte favente</l>
                <l xml:id="d004l933" n="932">Haec sibi facta videt, quod et hostis fortis iniqua</l>
                <l xml:id="d004l934" n="933">Mente velit cessisse loco, nec in arma referri.</l>
                <l xml:id="d004l935" n="934">Coniurarat enim Vlachus, quod diximus ante,</l>
                <l xml:id="d004l936" n="935">In Turcos, ubi tanta audit sibi bella parari,</l>
                <l xml:id="d004l937" n="936">Classeque cum tanta Mahomettum huc vertere gressus.</l>
                <l xml:id="d004l938" n="937">Nonne videt quae multa sibi portenta parantur?</l>
                <l xml:id="d004l939" n="938">Nonne audit strepitus bellorum et classica tanta?</l>
                <l xml:id="d004l940" n="939">Quid facit ergo miser? Moncastri moenia terrae</l>
                <l xml:id="d004l941" n="940">Aequat et idem omnem populum iubet alta referri</l>
                <l xml:id="d004l942" n="941">Ad iuga montanosque apices cum re pecus omne,</l>
                <l xml:id="d004l943" n="942">Cum patribus pueros, timida cum matre puellas,</l>
                <l xml:id="d004l944" n="943">Ne, si forte urbem capiat Mahomettus, ab illa</l>
                <l xml:id="d004l945" n="944">In reliquas aditusque illi pateatque recessus</l>
                <l xml:id="d004l946" n="945">Ut sibi cumque libet. Quid enim violentia regis</l>
                <l xml:id="d004l947" n="946">Non valeat tanti populis promittere cunctis</l>
                <l xml:id="d004l948" n="947">De se deque suis bello et victricibus armis?</l>
                <l xml:id="d004l949" n="948">Hic Vlachi trepidare animis, qui saepe minaci</l>
                <l xml:id="d004l950" n="949">Ante fuere manu. Nec enim sine milite Vlachus</l>
                <l xml:id="d004l951" n="950">Princeps esse potest, puer educatus ab ipso</l>
                <l xml:id="d004l952" n="951">Principio generis bellis taelisque gerendis.</l>
                <l xml:id="d004l953" n="952">Nunc ubi tam magnas, Mahometti munere, gentes</l>
                <l xml:id="d004l954" n="953">Prosterni videre, pavent, nec sistere possunt</l>
                <l xml:id="d004l955" n="954">Arma loco, trepidantque viri fortesque tremiscunt.</l>
                <l xml:id="d004l956" n="955">Ut si quando ferox tygris, quae, Gange relicto,</l>
                <l xml:id="d004l957" n="956">Omne pecus iugulabat, iners praesente leone</l>
                <l xml:id="d004l958" n="957">Marmarico efficitur, nec habet quo vertere terga</l>
                <l xml:id="d004l959" n="958">Possit inops; sic Vlachus erat qui miles in armis</l>
                <l xml:id="d004l960" n="959">Fortis inexcussis, et qui quandoque minari</l>
                <l xml:id="d004l961" n="960">Haud veritus Turco est; ubi nunc tot regna subacta</l>
                <l xml:id="d004l962" n="961">Esse videt dextra Mahometti, corde pavescit,</l>
                <l xml:id="d004l963" n="962">Horrescitque tremens, nec quo se vertat habetur.</l>
                <l xml:id="d004l964" n="963">Iam prope tempus erat glacies quo astricta rigeret</l>
                <l xml:id="d004l965" n="964">Flumine Danubii. Nam vera est fama, nivalem</l>
                <l xml:id="d004l966" n="965">Hic glaciem aestivo fieri prope tempore et altas</l>
                <l xml:id="d004l967" n="966">Diriguisse undas, ut in has et plaustra ferantur,</l>
                <l xml:id="d004l968" n="967">Et transire equites possint, qua navibus olim</l>
                <l xml:id="d004l969" n="968">Esset iter, qua parte vehi ratis alta solebat.</l>
                <l xml:id="d004l970" n="969">Ergo recedendum Mahomettus duxit et undis</l>
                <l xml:id="d004l971" n="970">Cedendum gravibus; dehinc expectanda tepentis</l>
                <l xml:id="d004l972" n="971">Tempora vel veris, vel quae fervoribus usta</l>
                <l xml:id="d004l973" n="972">Esse solent Phoebi, quibus haec aut illa sequatur,</l>
                <l xml:id="d004l974" n="973">Quae meliora putet rebus conferre gerendis,</l>
                <l xml:id="d004l975" n="974">Quas animus fert posse manu committere forti.</l>
                <l xml:id="d004l976" n="975">Territat interea non Vlachos denique solos,</l>
                <l xml:id="d004l977" n="976">Non Scythiae fines, Charamannum non simul ipsum</l>
                <l xml:id="d004l978" n="977">Sarmaticis qui praeest populis rex magnus, ab axe</l>
                <l xml:id="d004l979" n="978">Sit licet hoc distans per aperta silentia harenae,</l>
                <l xml:id="d004l980" n="979">Aegypti quae pressa iacent in faucibus altae;</l>
                <l xml:id="d004l981" n="980">Sed simul usque Chion, simul illos, stant quibus urbes</l>
                <l xml:id="d004l982" n="981">In medioque domus ponto. De finibus horum</l>
                <l xml:id="d004l983" n="982">Quot fugere viri! Quot cum re cuncta tulerunt</l>
                <l xml:id="d004l984" n="983">Quae sua sunt ratibus! Vidi ipse Anconis, in urbem</l>
                <l xml:id="d004l985" n="984">Cretensis venisse viros, sua quaeque tulisse</l>
                <l xml:id="d004l986" n="985">Cum pueris totaque domo. Sensi esse vagatam</l>
                <l xml:id="d004l987" n="986">Hanc famam, fugisse Chio cum navibus altis</l>
                <l xml:id="d004l988" n="987">Corpora multa virum. Fines liquere Methonae,</l>
                <l xml:id="d004l989" n="988">Atque Coroneos multi; Corcyra tremiscit,</l>
                <l xml:id="d004l990" n="989">Indeque turba fugit. Metuit sibi quisque tenet qui</l>
                <l xml:id="d004l991" n="990">Quid valeat Turcos, quo sit Mahomettus amore,</l>
                <l xml:id="d004l992" n="991">Qua virtute sequax laudis, quae sydera recta</l>
                <l xml:id="d004l993" n="992">Trascendat cervice polum, et se terminet astris.</l>
                <l xml:id="d004l994" n="993">Heu quam mentiri vellem, Mahometton et esse</l>
                <l xml:id="d004l995" n="994">Ignarum segnemque virum, quem nulla foverent</l>
                <l xml:id="d004l996" n="995">Sydera! Sed fatis agitur qui viribus ardet</l>
                <l xml:id="d004l997" n="996">Conseruisse manus nostris. Discordia sed si</l>
                <l xml:id="d004l998" n="997">Omnis abesset, eique nullum numen adesset</l>
                <l xml:id="d004l999" n="998">Fatorum! Nunc cuncta favent, quia nemo Latinus,</l>
                <l xml:id="d004l1000" n="999">Nemo obstat Gallus, Cymbrosque Hunnosque sopore</l>
                <l xml:id="d004l1001" n="1000">Esse videt stupidos, nova semper in arma paratur.</l>
                <l xml:id="d004l1002" n="1001">Namque aestate vident quae classis tanta futura</l>
                <l xml:id="d004l1003" n="1002">Sic factura suo strepitu, nautisque paratis</l>
                <l xml:id="d004l1004" n="1003">Militiaque gravi. Nemo est qui sistere ponto</l>
                <l xml:id="d004l1005" n="1004">Securus sine felle sciat, sic cuncta pavescunt.</l>
                <l xml:id="d004l1006" n="1005">Praecipue in Graecis quae constant finibus, et quae</l>
                <l xml:id="d004l1007" n="1006">Graiorum fuerant quondam, Diomedis in usum</l>
                <l xml:id="d004l1008" n="1007">Vel conversa, solent Calabri quot saepe docere;</l>
                <l xml:id="d004l1009" n="1008">At qui sub Venetis sperant se posse tueri,</l>
                <l xml:id="d004l1010" n="1009">Horrescuntque nimis, postquam vi et Marte Caphareus</l>
                <l xml:id="d004l1011" n="1010">Concidit, arce situs summa, nimbosus et exlex.</l>
                <l xml:id="d004l1012" n="1011">Sed via certa patet Mahometti protinus armis</l>
                <l xml:id="d004l1013" n="1012">Sese opponendi: si sit concordia parta</l>
                <l xml:id="d004l1014" n="1013">Inter Christisequas. Id si fit, non metuendus</l>
                <l xml:id="d004l1015" n="1014">Ille erit. Eripiet Christus viresque animumque</l>
                <l xml:id="d004l1016" n="1015">Illius ducibus, nec declinabit in horum</l>
                <l xml:id="d004l1017" n="1016">Exitium qui sunt Mariae natoque dicati.</l>
                <l xml:id="d004l1018" n="1017">At fama hac prima quondam Babylonis amicus</l>
                <l xml:id="d004l1019" n="1018">Rex fieri cupiit Mahometti, et bella timere</l>
                <l xml:id="d004l1020" n="1019">Coepit, et invicti magnos metuisse tumultus.</l>
                <l xml:id="d004l1021" n="1020">Nam Sultanus, erat qui constantissimus olim,</l>
                <l xml:id="d004l1022" n="1021">Et nullum metuebat, ei dat munera saepe</l>
                <l xml:id="d004l1023" n="1022">Maxima, quae praecio veniant non parta minore.</l>
                <l xml:id="d004l1024" n="1023">Quod vel amiciciae studio ceu nunc simulatur,</l>
                <l xml:id="d004l1025" n="1024">Vel potius fiat trepido cum pectore, constat</l>
                <l xml:id="d004l1026" n="1025">Esse metu factum. Fama est et bella parari</l>
                <l xml:id="d004l1027" n="1026">Non audita alias dextra ducenda Casanis;</l>
                <l xml:id="d004l1028" n="1027">Et classem Veneti statuunt et classica patres</l>
                <l xml:id="d004l1029" n="1028">Infinita senes. Metuit non illa, vel illa</l>
                <l xml:id="d004l1030" n="1029">Phryx Mahomettus: obest nihil hactenus huius honori.</l>
                <l xml:id="d004l1031" n="1030">Multa suis calcat pedibus; violentius illos</l>
                <l xml:id="d004l1032" n="1031">Opprimit immitis, quos viderit esse rebelles;</l>
                <l xml:id="d004l1033" n="1032">Mitior illorum est qui se flexere saluti,</l>
                <l xml:id="d004l1034" n="1033">Quamquam qui est animo quo debet, fata subire</l>
                <l xml:id="d004l1035" n="1034">Debet malle, iugum perferre et vivere semper.</l>
                <l xml:id="d004l1036" n="1035">Haec ego de magni Mahometti viribus ample</l>
                <l xml:id="d004l1037" n="1036">Prosequor, ut videant qui Christi iussa sequuntur,</l>
                <l xml:id="d004l1038" n="1037">Virgine matre sati, debent qui, saepe flagellis</l>
                <l xml:id="d004l1039" n="1038">Percussi his, animo resipiscere et alta tueri</l>
                <l xml:id="d004l1040" n="1039">Signa crucis. Nec sit discordia saepe nociva</l>
                <l xml:id="d004l1041" n="1040">Atque gravis populis et regibus insidiosa,</l>
                <l xml:id="d004l1042" n="1041">Quae nec parcit eis, quorum discrimine crescit,</l>
                <l xml:id="d004l1043" n="1042">Nec tutatur eos, qui dissensere, putantes</l>
                <l xml:id="d004l1044" n="1043">Sedicione nova domuisse hostilia quaeque.</l>
                <l xml:id="d004l1045" n="1044">Haec tamen una solet, veluti levis urere flama</l>
                <l xml:id="d004l1046" n="1045">In stipulas demissa, domos, quae forte propinquae,</l>
                <l xml:id="d004l1047" n="1046">Velocique aditu se ad summa cacumina ferre.</l>
                <l xml:id="d004l1048" n="1047">Haec ego, ne quisquam discors cum fratribus esse</l>
                <l xml:id="d004l1049" n="1048">Facturum meliora putet se forte potentum.</l>
                <l xml:id="d004l1050" n="1049">Namque ubi discordes duo sunt, vel corpora plura,</l>
                <l xml:id="d004l1051" n="1050">Inter seque animis iam dissensere malignis,</l>
                <l xml:id="d004l1052" n="1051">Fortior est aliquis medius, qui singula vertit</l>
                <l xml:id="d004l1053" n="1052">In praedam, domat atque duos, vel corpora plura;</l>
                <l xml:id="d004l1054" n="1053">Ut duo si milvi praedam rapuere ferendam,</l>
                <l xml:id="d004l1055" n="1054">Nec simul esse valent, venit alto e culmine caeli</l>
                <l xml:id="d004l1056" n="1055">Ales missa Iovis, rapit haec ea cuncta duorum</l>
                <l xml:id="d004l1057" n="1056">Quae fuerant rostris surrepta, et pascitur illa,</l>
                <l xml:id="d004l1058" n="1057">Seu leporis capreaeve forent nova membra remissae.</l>
                <l xml:id="d004l1059" n="1058">Discordes animis cum sedicione, tumultus</l>
                <l xml:id="d004l1060" n="1059">Quos novus oppressit, semper peioribus usi</l>
                <l xml:id="d004l1061" n="1060">Auspiciis, meliora sinunt torpescere, semper</l>
                <l xml:id="d004l1062" n="1061">Bella parant, nec bella sciunt committere fatis;</l>
                <l xml:id="d004l1063" n="1062">Sed velut insani faciunt, dum bella sequantur,</l>
                <l xml:id="d004l1064" n="1063">Armaque dira manu teneant, caedantur et ipsi,</l>
                <l xml:id="d004l1065" n="1064">Haud dubitant fatis succumbere saepe nefandis.</l>
                <l xml:id="d004l1066" n="1065">Sunt ubi discordes animi, nec gratia rerum</l>
                <l xml:id="d004l1067" n="1066">Ulla gerendarum superest, nec cultus honesti,</l>
                <l xml:id="d004l1068" n="1067">Nec pietatis honos. Sed habent, civilibus usi</l>
                <l xml:id="d004l1069" n="1068">Vulneribus, quo Marte queant confundere cunctos;</l>
                <l xml:id="d004l1070" n="1069">Factio tunc agitat mentes insana rebelles,</l>
                <l xml:id="d004l1071" n="1070">Atque cruentatis manibus nunc caedere turbas,</l>
                <l xml:id="d004l1072" n="1071">Nunc quaerit mactare duces, et regna cremare</l>
                <l xml:id="d004l1073" n="1072">Fatiferis flamis et culmina summa domorum</l>
                <l xml:id="d004l1074" n="1073">Aequare hinc quandoque solo, et quandoque rigore</l>
                <l xml:id="d004l1075" n="1074">Ignis inexcussi matri committere terrae.</l>
                <l xml:id="d004l1076" n="1075">O mentes hominum varias, o corda maligna,</l>
                <l xml:id="d004l1077" n="1076">Et genus infandum populorum, quos gravis armat</l>
                <l xml:id="d004l1078" n="1077">Sedicio in fratres, patri nec parcit honesto,</l>
                <l xml:id="d004l1079" n="1078">Nec generi et proavis, nec successoribus ipsis!</l>
                <l xml:id="d004l1080" n="1079">Namque quod est patrium, vel quod quicumque labores</l>
                <l xml:id="d004l1081" n="1080">Quaesivere sibi, subitis confunditur armis,</l>
                <l xml:id="d004l1082" n="1081">Et sceleratorum lituis dirisque sagiptis,</l>
                <l xml:id="d004l1083" n="1082">Mittitur in praeceps, nec vitae parcitur ulli;</l>
                <l xml:id="d004l1084" n="1083">Tanta sitis rabidusque furor movet usque cruorem,</l>
                <l xml:id="d004l1085" n="1084">Quo sudare agros cogitque calescere terram.</l>
                <l xml:id="d004l1086" n="1085">Hinc nihil est quod iure suum quis dicere possit,</l>
                <l xml:id="d004l1087" n="1086">Multarumque avidi rerum dimittere multas</l>
                <l xml:id="d004l1088" n="1087">Coguntur, nullumque sibi sperare pudorem.</l>
                <l xml:id="d004l1089" n="1088">Tunc aliquis quem nemo alius pellitve movetve,</l>
                <l xml:id="d004l1090" n="1089">Sedicione nova, cui nulla domestica cura est,</l>
                <l xml:id="d004l1091" n="1090">Eripit e medio quidquid cumulabat avarus,</l>
                <l xml:id="d004l1092" n="1091">Flagrabatve animis extinguere, perdere, flamis</l>
                <l xml:id="d004l1093" n="1092">Urere, cum nulli parcebat iniquus amico;</l>
                <l xml:id="d004l1094" n="1093">Ceu nunc Turcus ovat spoliis orientis, et instat</l>
                <l xml:id="d004l1095" n="1094">In reliquos Christi sola sub voce fideles,</l>
                <l xml:id="d004l1096" n="1095">Non animo, non mente pia. Namque ille Redemptor</l>
                <l xml:id="d004l1097" n="1096">Humani generis metuit nec taela, nec hostes,</l>
                <l xml:id="d004l1098" n="1097">Nec necis acre genus; sed per discrimina multa</l>
                <l xml:id="d004l1099" n="1098">Invidus haud usquam cupidusve animove rebellis</l>
                <l xml:id="d004l1100" n="1099">A virtute sacra, concordi pace ligavit</l>
                <l xml:id="d004l1101" n="1100">Saepe suos, statuitque illos concordibus esse</l>
                <l xml:id="d004l1102" n="1101">Ingeniis, si regna poli, si munera vellent</l>
                <l xml:id="d004l1103" n="1102">Denique digna suis sortiri iusta periclis.</l>
                <l xml:id="d004l1104" n="1103">Ergo vir ille, omnes cuius venerantur in orbe</l>
                <l xml:id="d004l1105" n="1104">Nomen inextinctum prope cum videt esse parata</l>
                <l xml:id="d004l1106" n="1105">Fata sibi, natos mira pietate vocavit</l>
                <l xml:id="d004l1107" n="1106">Bis decies quinos: "Resque" inquit "lege relicta,</l>
                <l xml:id="d004l1108" n="1107">Ut cuicumque sua est, minima est, nec sufficit ulli</l>
                <l xml:id="d004l1109" n="1108">Singula natorum, si per se vivere quaerunt</l>
                <l xml:id="d004l1110" n="1109">Corpora; si uniti sunt omnes, res mea magna est".</l>
                <l xml:id="d004l1111" n="1110">His dictis, totidem, quas struxerat ante, sagiptas,</l>
                <l xml:id="d004l1112" n="1111">Quot fuerant nati numero capit, atque ait illi:</l>
                <l xml:id="d004l1113" n="1112">"Qui maior fuerat natu et qui fortior esse</l>
                <l xml:id="d004l1114" n="1113">Iure putandus erat, fascem dirumpe ligatum</l>
                <l xml:id="d004l1115" n="1114">Si potes hunc". Dextra cum nititur atque sinistra</l>
                <l xml:id="d004l1116" n="1115">Frangere, non valuit. Veniunt huc denique fratres,</l>
                <l xml:id="d004l1117" n="1116">Quisque patris iussu, iacula illa ligata nequivit</l>
                <l xml:id="d004l1118" n="1117">Rumpere, tam fortis fuerat coniunctio fascis.</l>
                <l xml:id="d004l1119" n="1118">Spicula tunc disiuncta iubet pater, atque minorem</l>
                <l xml:id="d004l1120" n="1119">Natorum natu, si possit singula parva</l>
                <l xml:id="d004l1121" n="1120">Rumpere taela manu; puer ille et debile corpus</l>
                <l xml:id="d004l1122" n="1121">Singula confregit. "Sic vos" ait "ergo, putate</l>
                <l xml:id="d004l1123" n="1122">Esse remittendos animos in vincla frementes,</l>
                <l xml:id="d004l1124" n="1123">Si quis erit vestrum reliquis qui fratribus esse</l>
                <l xml:id="d004l1125" n="1124">Coniunctus nolit. Si vestra est turba ligata,</l>
                <l xml:id="d004l1126" n="1125">Bis decies quinos poterit quis subdere fratres?</l>
                <l xml:id="d004l1127" n="1126">At si seiuncti, nunc haec, nunc illa petetis</l>
                <l xml:id="d004l1128" n="1127">Diversis studiis, varioque hinc inde furore,</l>
                <l xml:id="d004l1129" n="1128">Quisque minor vobis vos, disiunctissima tamquam</l>
                <l xml:id="d004l1130" n="1129">Taela, manu minima franget, nullusque timebit".</l>
                <l xml:id="d004l1131" n="1130">Quam bene consuluit pueris, concordibus esse</l>
                <l xml:id="d004l1132" n="1131">Mentibus! Hoc pariter Romanis duco Quirinum</l>
                <l xml:id="d004l1133" n="1132">Consuluisse suis; quod si servasset in urbe</l>
                <l xml:id="d004l1134" n="1133">Quilibet antiqua, nunquam stupefacta ruisset.</l>
                <l xml:id="d004l1135" n="1134">Hoc Latium duco cunctis suadere parentem</l>
                <l xml:id="d004l1136" n="1135">Principibus, Christumque suis mandare tonantem</l>
                <l xml:id="d004l1137" n="1136">Christicolis, ut pace velint cum fratribus alma</l>
                <l xml:id="d004l1138" n="1137">Iungere se, et iuncti nunquam dissolvere vincla,</l>
                <l xml:id="d004l1139" n="1138">Quos nequeat totus iunctos confundere mundus.</l>
                <l xml:id="d004l1140" n="1139">Discordes autem rex solus perdit Amyras</l>
                <l xml:id="d004l1141" n="1140">Hactenus, et maiora audet, si nemo resistit,</l>
                <l xml:id="d004l1142" n="1141">Ut debet quicumque Iovis permissa secutus</l>
                <l xml:id="d004l1143" n="1142">Sponte nequit cessisse duci, qui tam grave calcat.</l>
                <l xml:id="d004l1144" n="1143">Pone etiam, ut nostrae sit sectae et Christicolarum</l>
                <l xml:id="d004l1145" n="1144">In numero. At cunctas Mahomettus vincere terras</l>
                <l xml:id="d004l1146" n="1145">Belliger infractus velit, et se dicere regem</l>
                <l xml:id="d004l1147" n="1146">Caesare maiorem, cuiquam nec parcat amico.</l>
                <l xml:id="d004l1148" n="1147">Nonne etiam in nostram debetis bella parare</l>
                <l xml:id="d004l1149" n="1148">Pone etiam sectam si Christi iura sequatur,</l>
                <l xml:id="d004l1150" n="1149">Concordes Latii, Gallique, acresque Britanni</l>
                <l xml:id="d004l1151" n="1150">Theutonici atque Hunni, Vlachi, fortesque Rhutheni,</l>
                <l xml:id="d004l1152" n="1151">Hispani et Celtas decoras qui fortis Hyberos,</l>
                <l xml:id="d004l1153" n="1152">Et quicumque alius nomen praeponis Ihesu,</l>
                <l xml:id="d004l1154" n="1153">Quod bene conducat rebusque intendat agendis?</l>
                <l xml:id="d004l1155" n="1154">At vos discordes, de vobis iure querelas</l>
                <l xml:id="d004l1156" n="1155">Spargite. Namque hostis qui vult vel solus haberi</l>
                <l xml:id="d004l1157" n="1156">Orbis apex, qui fronte gerat diadema superbum,</l>
                <l xml:id="d004l1158" n="1157">Si pugnat, si castra movet, si perdere ferro</l>
                <l xml:id="d004l1159" n="1158">Hos cupit atque illos, sibi quos non dedere cernit,</l>
                <l xml:id="d004l1160" n="1159">Quid facit indignum quod non ferus Annibal ante,</l>
                <l xml:id="d004l1161" n="1160">Quod Perses, Pyrrhusve minus, satus atque Philippo?</l>
                <l xml:id="d004l1162" n="1161">Ninus idem incoepit, bellisque subdidit urbes</l>
                <l xml:id="d004l1163" n="1162">Finitimas primus. Tamen hunc sua gloria confert</l>
                <l xml:id="d004l1164" n="1163">Cum reliquis, praefertque illis quos nomen ad astra</l>
                <l xml:id="d004l1165" n="1164">Extulit eximium. Persarum maximus ille</l>
                <l xml:id="d004l1166" n="1165">Cyrus idem optabat; Caesar sibi subdidit orbem</l>
                <l xml:id="d004l1167" n="1166">Finitimum Oceano. Nemo est rex ullus ubivis,</l>
                <l xml:id="d004l1168" n="1167">Cui satis esse queat quod habet, sibi forte relictum</l>
                <l xml:id="d004l1169" n="1168">A proavis, quodve ipse suo persaepe labore</l>
                <l xml:id="d004l1170" n="1169">Obtinuit; maiora cupit, melioraque semper.</l>
                <l xml:id="d004l1171" n="1170">Prospice quanta Gothi, quam dura pericula Galli</l>
                <l xml:id="d004l1172" n="1171">Temptarint, quot saepe Itali discrimina passi;</l>
                <l xml:id="d004l1173" n="1172">Amphitrioniades quo Gadibus arma furore</l>
                <l xml:id="d004l1174" n="1173">Intulit, Hispanum qua mente est ausus adire</l>
                <l xml:id="d004l1175" n="1174">Geryonem, Lybici vel poma referre draconis!</l>
                <l xml:id="d004l1176" n="1175">Est iniusta igitur contra hostem facta querela,</l>
                <l xml:id="d004l1177" n="1176">Quaerere si cupiat meliora et plura repertis;</l>
                <l xml:id="d004l1178" n="1177">De se ipso ille quidem, quicumque est, iure queratur</l>
                <l xml:id="d004l1179" n="1178">Materiam qui forte dedit formamque modumque</l>
                <l xml:id="d004l1180" n="1179">Pugnandi, et bello victricia signa ferendi.</l>
                <l xml:id="d004l1181" n="1180">Ut nos Christicolae, nostri qui iussa tonantis</l>
                <l xml:id="d004l1182" n="1181">Interdum sola voce affirmamus et ore,</l>
                <l xml:id="d004l1183" n="1182">Menteque nequaquam: quos cum discordia fervens</l>
                <l xml:id="d004l1184" n="1183">Assidue cruciet, Mahometto tradimus acre</l>
                <l xml:id="d004l1185" n="1184">Ingenium et vires, iter atque ostendimus, in quo</l>
                <l xml:id="d004l1186" n="1185">Si pergit gradiens, potiatur saepe triumphis;</l>
                <l xml:id="d004l1187" n="1186">Nec nos mirari deceat si vincit et audet</l>
                <l xml:id="d004l1188" n="1187">Plura animo captare gravi, nec parcere nostris.</l>
                <l xml:id="d004l1189" n="1188">Nam si concordes populi quandoque fuissent</l>
                <l xml:id="d004l1190" n="1189">Christisequae et reges superis fautoribus iissent</l>
                <l xml:id="d004l1191" n="1190">Qua possent persaepe via, quam grandia bellis</l>
                <l xml:id="d004l1192" n="1191">Efficerent, quantosque duces quandoque reservent</l>
                <l xml:id="d004l1193" n="1192">Captivos, vinclisque darent cum rege clientes!</l>
                <l xml:id="d004l1194" n="1193">Nam faciat quantos usus concordia, quales</l>
                <l xml:id="d004l1195" n="1194">Producat fructus, nemo est qui nesciat. Instar</l>
                <l xml:id="d004l1196" n="1195">Solis cuncta novi per agros recreatque fovetque;</l>
                <l xml:id="d004l1197" n="1196">Caelitus est tamquam ros, quod spargatur in herbas,</l>
                <l xml:id="d004l1198" n="1197">Cum canis aestivos soles rabiosa reformat.</l>
                <l xml:id="d004l1199" n="1198">Sunt ubi concordes animi, pax et deus illic</l>
                <l xml:id="d004l1200" n="1199">Laudibus aspirant miris, segetesque virescunt,</l>
                <l xml:id="d004l1201" n="1200">Ut quandoque solo nulla obsistente pruina.</l>
                <l xml:id="d004l1202" n="1201">Sic ubi concordes vivunt, concordia laetos</l>
                <l xml:id="d004l1203" n="1202">Pascit agros, nullusque domi cum milite vivit,</l>
                <l xml:id="d004l1204" n="1203">Factio nulla animos subit intestina cruentos,</l>
                <l xml:id="d004l1205" n="1204">Consilioque omnis populus perducitur uno,</l>
                <l xml:id="d004l1206" n="1205">Dissidet haud quisquam. Qui maior surgit in illis,</l>
                <l xml:id="d004l1207" n="1206">Hic pater est, natosque sinu fovet usque benigno.</l>
                <l xml:id="d004l1208" n="1207">Sunt reliqui fratres, paribus quos fata dederunt</l>
                <l xml:id="d004l1209" n="1208">Sortibus; et si quis minor est, ceu natus habetur.</l>
                <l xml:id="d004l1210" n="1209">Musica sunt tamquam, quibus est concordia, reddit</l>
                <l xml:id="d004l1211" n="1210">Quae modulos suaves et consona singula pulsu</l>
                <l xml:id="d004l1212" n="1211">Mellifluo; cordisque manu cum lege remotis,</l>
                <l xml:id="d004l1213" n="1212">Non omnes cordae vocem misere tonantem,</l>
                <l xml:id="d004l1214" n="1213">Non omnes humilem, raucam non quaeque resolvit.</l>
                <l xml:id="d004l1215" n="1214">Dissentire etenim quotiens haec visa fuissent,</l>
                <l xml:id="d004l1216" n="1215">Seiunctosque dedisse sonos modulamine surdo,</l>
                <l xml:id="d004l1217" n="1216">Aut nimis intenso raucove, intenderet aures</l>
                <l xml:id="d004l1218" n="1217">Musica doctorum, fieretque novissimus error.</l>
                <l xml:id="d004l1219" n="1218">Ast tria cum coeunt, humilem vox illa superba</l>
                <l xml:id="d004l1220" n="1219">Admittit comitem, raucaeque ministrat honores</l>
                <l xml:id="d004l1221" n="1220">Rite suos; tunc dulce melos concordia nutrit</l>
                <l xml:id="d004l1222" n="1221">Et creat harmonicos cantus modulosque repertos</l>
                <l xml:id="d004l1223" n="1222">Pythagorae studio, cantumque a sydere tractum.</l>
                <l xml:id="d004l1224" n="1223">Sic vel in urbe bona, cui sit res publica praeses,</l>
                <l xml:id="d004l1225" n="1224">Maiores minimos non dedignantur habere</l>
                <l xml:id="d004l1226" n="1225">Saepe domi socios, quibus et res iure gerenda</l>
                <l xml:id="d004l1227" n="1226">Committi studiis variis, ut quemque iuvabit,</l>
                <l xml:id="d004l1228" n="1227">Rite queat. Nam cuncta simul non possumus omnes:</l>
                <l xml:id="d004l1229" n="1228">Sic mediis magni iungantur, ut ille vel ille</l>
                <l xml:id="d004l1230" n="1229">Utilis est rebus, populus quas ducit agendas.</l>
                <l xml:id="d004l1231" n="1230">Si minimus vero medio se praeferat et se</l>
                <l xml:id="d004l1232" n="1231">Aequalem cupiat magno, discordia praeceps</l>
                <l xml:id="d004l1233" n="1232">Incipit in mediis se civibus exagitare,</l>
                <l xml:id="d004l1234" n="1233">Et gladios dextra, flamasque referre sinistra.</l>
                <l xml:id="d004l1235" n="1234">Nam cito qui prudens fuerat, qui maximus alto</l>
                <l xml:id="d004l1236" n="1235">Eloquio, ut concedat eis, quos vana frenaesis</l>
                <l xml:id="d004l1237" n="1236">Cogebat nulla vel cum ratione locutos</l>
                <l xml:id="d004l1238" n="1237">Velle quod optabant tantum, vel callidiore</l>
                <l xml:id="d004l1239" n="1238">Mente malos patriae nil compensare saluti,</l>
                <l xml:id="d004l1240" n="1239">Ut cedat stultis sapiens cogetur inique.</l>
                <l xml:id="d004l1241" n="1240">Ergo ubi principibus nostris concordia crescet,</l>
                <l xml:id="d004l1242" n="1241">Regibus atque duces non se praeferre, nec ipsis</l>
                <l xml:id="d004l1243" n="1242">Audebunt ducibus populi, sed quisque putabit</l>
                <l xml:id="d004l1244" n="1243">Se praecii quanti merito sit iure putandus,</l>
                <l xml:id="d004l1245" n="1244">Deque salute suae patriae qui consulet, illum</l>
                <l xml:id="d004l1246" n="1245">Quisque sequetur, erit tunc gloria nostra, latebit</l>
                <l xml:id="d004l1247" n="1246">Tunc hostis sine mente piger, nec castra, nec arma</l>
                <l xml:id="d004l1248" n="1247">Ulla movebit iners. Tunc nos victricia signa</l>
                <l xml:id="d004l1249" n="1248">Adversus Parthos, Persasque Scythasque severos</l>
                <l xml:id="d004l1250" n="1249">Et Babylonis equos, adversus singula regna</l>
                <l xml:id="d004l1251" n="1250">Quae nobis obstare solent, referemus ab hoste,</l>
                <l xml:id="d004l1252" n="1251">Hactenus ut voluit sua quilibet arva tueri,</l>
                <l xml:id="d004l1253" n="1252">Neglexit socios. Nec providet, esse quid inde</l>
                <l xml:id="d004l1254" n="1253">Possit, ut illorum regnis vi et Marte subactis</l>
                <l xml:id="d004l1255" n="1254">Subiiciet sua quaeque, ulli nec parcet amico.</l>
                <l xml:id="d004l1256" n="1255">Nam quis amicus ei qui solus in orbe vocari</l>
                <l xml:id="d004l1257" n="1256">Rex cupit? Hic tantum qui sese dedidit illi,</l>
                <l xml:id="d004l1258" n="1257">Sed nec amicus erit vero dicendus, amicus</l>
                <l xml:id="d004l1259" n="1258">Cuius erit dominus; dominus vult esse, nec ullo</l>
                <l xml:id="d004l1260" n="1259">Cum socio. Qui paret ei, non caeditur. At si</l>
                <l xml:id="d004l1261" n="1260">Tantillum committat, opem non poscat amici,</l>
                <l xml:id="d004l1262" n="1261">Hostis is efficitur. Securus nemo quiescit,</l>
                <l xml:id="d004l1263" n="1262">Quamvis dediderit Mahometto seque suosque;</l>
                <l xml:id="d004l1264" n="1263">Praestat ei ergo mori, quam vivere et usque timere.</l>
                <l xml:id="d004l1265" n="1264">Hactenus est igitur Mahomettus laude ferendus</l>
                <l xml:id="d004l1266" n="1265">Astra super, nummisque suis et milite multo,</l>
                <l xml:id="d004l1267" n="1266">Ingenioque sagax sollersque armisque tremendus;</l>
                <l xml:id="d004l1268" n="1267">Sed quem discordes populique ducesque beatum</l>
                <l xml:id="d004l1269" n="1268">Efficiunt, regesque aliis qui intendere curis</l>
                <l xml:id="d004l1270" n="1269">Forte audent; dextraque trahunt, repetuntque sinistra;</l>
                <l xml:id="d004l1271" n="1270">Fortior ut fiat sine defensoribus ullis,</l>
                <l xml:id="d004l1272" n="1271">Urbibus iis se sponte iugo flectentibus, in quas</l>
                <l xml:id="d004l1273" n="1272">Est saevire ausus. Quod, si discordia desit,</l>
                <l xml:id="d004l1274" n="1273">Quanta viris fuerit virtus, res ipsa docebit.</l>
                <l xml:id="d004l1275" n="1274">Constat enim merito quae praetereunda putavi,</l>
                <l xml:id="d004l1276" n="1275">Nedum haec quae scripsi, verum et maiora per orbem</l>
                <l xml:id="d004l1277" n="1276">Effecisse ducem Marti Phoeboque tremendum,</l>
                <l xml:id="d004l1278" n="1277">Ni sua Christicolae cum defensoribus arma</l>
                <l xml:id="d004l1279" n="1278">Suscipiant, quae castra premant classesque nefandas,</l>
                <l xml:id="d004l1280" n="1279">Hactenus exitio nostro cladique paratas.</l>
                <l xml:id="d004l1281" n="1280">Nam si cuncta velim meminisse trophaea, quibusque</l>
                <l xml:id="d004l1282" n="1281">Hic potitur persaepe suo sub Marte triumphis,</l>
                <l xml:id="d004l1283" n="1282">Deficiat me longa dies, velutique resurgens</l>
                <l xml:id="d004l1284" n="1283">Antaeus Libyca veniat redivivus harena.</l>
                <l xml:id="d004l1285" n="1284">Ante oculos Chios nobis sua damna recenset,</l>
                <l xml:id="d004l1286" n="1285">Et narrat sine fine suae discrimina gentis,</l>
                <l xml:id="d004l1287" n="1286">Utque coacta fuit Turco praestare tributum,</l>
                <l xml:id="d004l1288" n="1287">Et census augere feri sine milite quoquam;</l>
                <l xml:id="d004l1289" n="1288">Nec defensa domi Genuensibus acre paratis</l>
                <l xml:id="d004l1290" n="1289">Se defensores Mahonensis reddere terrae.</l>
                <l xml:id="d004l1291" n="1290">Imo etiam Insubrium dux, qui tam maxima gessit</l>
                <l xml:id="d004l1292" n="1291">Unus in Italia, licet hoc sine crimine posset</l>
                <l xml:id="d004l1293" n="1292">Haudquaquam misisse sciens, tamen inclyta Chii</l>
                <l xml:id="d004l1294" n="1293">Deservit Turco pugnante, armisque reliquit</l>
                <l xml:id="d004l1295" n="1294">Moenia fatiferis vastanda, ut praeda feratur</l>
                <l xml:id="d004l1296" n="1295">Si libeat Parthis, fiatque miserrima caedes,</l>
                <l xml:id="d004l1297" n="1296">Quod iam signat opus. Mahomettus multa potest si</l>
                <l xml:id="d004l1298" n="1297">In Mahonense solum, quae sunt incendia belli</l>
                <l xml:id="d004l1299" n="1298">Ut causae hinc veniant classi castrisque parandis,</l>
                <l xml:id="d004l1300" n="1299">Quae rapiant quandoque Chium, cui vincula collo</l>
                <l xml:id="d004l1301" n="1300">Adiiciant, flectantque viros in cuncta probatos!</l>
                <l xml:id="d004l1302" n="1301">Iamque minatur eis, rerum simulator avarus,</l>
                <l xml:id="d004l1303" n="1302">Dissimulator item. Sed ni sua taela pararint,</l>
                <l xml:id="d004l1304" n="1303">Qui debent haec iura fero sub Marte tueri,</l>
                <l xml:id="d004l1305" n="1304">Insubrium dux atque ferox fortisque iuventus</l>
                <l xml:id="d004l1306" n="1305">Quam Genuae tribuere domus, certe impiger una</l>
                <l xml:id="d004l1307" n="1306">Nocte premet Chion, rapietque feretque revinctos,</l>
                <l xml:id="d004l1308" n="1307">Ut solet omne pecus lanius iugulare tremiscens.</l>
                <l xml:id="d004l1309" n="1308">Hei miseris Genuae populis, quibus una per altum</l>
                <l xml:id="d004l1310" n="1309">Vis fuit imperiumque viris sine fine putandum!</l>
                <l xml:id="d004l1311" n="1310">Nam quondam et Capham domuere et fortibus armis</l>
                <l xml:id="d004l1312" n="1311">Cum Tanai cepere Scythas servire coactos,</l>
                <l xml:id="d004l1313" n="1312">Et Paeram statuere solo, quo Graecia maior</l>
                <l xml:id="d004l1314" n="1313">Esset in imperio, Thraces ubi constituerunt</l>
                <l xml:id="d004l1315" n="1314">Sceptra novae Romae: Paeram de nomine Byrsae,</l>
                <l xml:id="d004l1316" n="1315">Ut Karthago olim fertur constructa fuisse.</l>
                <l xml:id="d004l1317" n="1316">Quin etiam imperio regem domuere potentem</l>
                <l xml:id="d004l1318" n="1317">Bythiniae, statuere domos ex urbibus huius.</l>
                <l xml:id="d004l1319" n="1318">Annua quot potuere suam sibi munera in urbem</l>
                <l xml:id="d004l1320" n="1319">Provehere! O quantos reditus! Nam nullus in orbe</l>
                <l xml:id="d004l1321" n="1320">Nescit id esse illis Libyca quod fervet in ora</l>
                <l xml:id="d004l1322" n="1321">Suppositum; Veneti quamvis mercentur et ipsi</l>
                <l xml:id="d004l1323" n="1322">Pro Veneto est uno numerus tamen ex Genuensi</l>
                <l xml:id="d004l1324" n="1323">Urbe infinitus. Quin Cyprus subditur ipsis,</l>
                <l xml:id="d004l1325" n="1324">Atque Hammocostus Paphia venerabilis ora</l>
                <l xml:id="d004l1326" n="1325">Est servire ipsis Genuensibus ante coacta;</l>
                <l xml:id="d004l1327" n="1326">Mox etiam rex ipse Paphi nisi solveret illis,</l>
                <l xml:id="d004l1328" n="1327">Qui vectigali Genuensi praeesse solerent,</l>
                <l xml:id="d004l1329" n="1328">Quale alius privatus homo pro re sibi vecta,</l>
                <l xml:id="d004l1330" n="1329">Haud poterat quicquam regnum conducere in omne.</l>
                <l xml:id="d004l1331" n="1330">Sic Pontus, cui fama fuit tam digna vetustis</l>
                <l xml:id="d004l1332" n="1331">Sculpta voluminibus, Tanaisque Scythaeque rigentes,</l>
                <l xml:id="d004l1333" n="1332">Et Thraces et Cyprus item, Corsique subacti</l>
                <l xml:id="d004l1334" n="1333">Olim a principibus Genuae, quos legerat urbis</l>
                <l xml:id="d004l1335" n="1334">Iudicium, timuisse queant quae taela gerebant</l>
                <l xml:id="d004l1336" n="1335">Et quam saepe dabant classem, navesque superbas</l>
                <l xml:id="d004l1337" n="1336">Ii populi Genuae! Nunc ad tam tetra ruerunt</l>
                <l xml:id="d004l1338" n="1337">Supplicia, ut Paeram primum Mahomettus habere,</l>
                <l xml:id="d004l1339" n="1338">Tum queat et Capham, tum perdere saepe minetur</l>
                <l xml:id="d004l1340" n="1339">Marte Chium, cogatque sibi praestare tributum.</l>
                <l xml:id="d004l1341" n="1340">Nec satis hoc: mercantur ibi, veniuntque sedentque</l>
                <l xml:id="d004l1342" n="1341">Qui Mahomettani in Chio sibi constituerunt</l>
                <l xml:id="d004l1343" n="1342">Esse aliquid, conducat eis quod forte gerendum;</l>
                <l xml:id="d004l1344" n="1343">Christisequis imo in domibus muliere potiri</l>
                <l xml:id="d004l1345" n="1344">Sunt ausi, et nullum metuunt subiisse lupanar</l>
                <l xml:id="d004l1346" n="1345">Aeque ac quae nostra vivit sub lege iuventus.</l>
                <l xml:id="d004l1347" n="1346">Proh, miserum scelus hoc poteris tolerare superne</l>
                <l xml:id="d004l1348" n="1347">Iupiter? At si quando audet temerarius ullus</l>
                <l xml:id="d004l1349" n="1348">De nostris miscere suum de sanguine saemen</l>
                <l xml:id="d004l1350" n="1349">Cum Turca, haud secus hunc poenae committimus acri,</l>
                <l xml:id="d004l1351" n="1350">Ac si cum vitula se commisceret inani.</l>
                <l xml:id="d004l1352" n="1351">At Chios tolerare suo sub fornice Turcos,</l>
                <l xml:id="d004l1353" n="1352">Christicolas agitare nurus moechasque coacta est,</l>
                <l xml:id="d004l1354" n="1353">Plectere nec prosumit eas. Si fama feratur</l>
                <l xml:id="d004l1355" n="1354">Crimine pro tali tales puniisse profanas,</l>
                <l xml:id="d004l1356" n="1355">Poena paratur eis, qui iura dedere nefandis.</l>
                <l xml:id="d004l1357" n="1356">Nonne igitur domini Turci sunt, atque minantur</l>
                <l xml:id="d004l1358" n="1357">His peiora satis? Peius nihil esse putarim,</l>
                <l xml:id="d004l1359" n="1358">Ni vinclis strinxisse illos. Nam funera debent</l>
                <l xml:id="d004l1360" n="1359">Exoptare boni, potius quam vivere tanto</l>
                <l xml:id="d004l1361" n="1360">Flagitio, et tantis agitari fluctibus usque.</l>
                <l xml:id="d004l1362" n="1361">Mors etenim est finis cunctorum saepe malorum,</l>
                <l xml:id="d004l1363" n="1362">Cum premitur graviter quisquam; iustisque probisque</l>
                <l xml:id="d004l1364" n="1363">Appetiisse mori praestat, quoad sydera vecti</l>
                <l xml:id="d004l1365" n="1364">Conspicue cernant, dubia quae mente putabant,</l>
                <l xml:id="d004l1366" n="1365">Vera quidem, quam stare locis sine fine malignis</l>
                <l xml:id="d004l1367" n="1366">Et scelere in tanto duo vix sibi verba profari.</l>
                <l xml:id="d004l1368" n="1367">At tu, dux Galeaz, qui tam iuvenilibus annis</l>
                <l xml:id="d004l1369" n="1368">Successisse patri datus es, qui sydera tangit,</l>
                <l xml:id="d004l1370" n="1369">Mente sacer, nam fama polos supereminet omnis;</l>
                <l xml:id="d004l1371" n="1370">Ille intemptatum nihil hoc dimisit in orbe,</l>
                <l xml:id="d004l1372" n="1371">Gloria quod statuisset equis temptare virisque,</l>
                <l xml:id="d004l1373" n="1372">Viribus atque ducis praeclari animoque beato,</l>
                <l xml:id="d004l1374" n="1373">Qui sociale tulit bellum non gente sub una</l>
                <l xml:id="d004l1375" n="1374">Tutari, in Venetis ubi quondam magna fuerunt</l>
                <l xml:id="d004l1376" n="1375">Vincla, Fluentinisque simul, sanctaque thyara</l>
                <l xml:id="d004l1377" n="1376">Pontificis summi, Insubrium, vivente Philippo,</l>
                <l xml:id="d004l1378" n="1377">Cuius adhuc nomen cunctis venerabile terris,</l>
                <l xml:id="d004l1379" n="1378">Nicoleos quando Picininus castra regebat</l>
                <l xml:id="d004l1380" n="1379">Insubrium, magnoque fuit tremibundus honore.</l>
                <l xml:id="d004l1381" n="1380">Nonne pater tuus is Picaeno praefuit agro,</l>
                <l xml:id="d004l1382" n="1381">Praeter et Anconen, reliquas dominator in urbes?</l>
                <l xml:id="d004l1383" n="1382">Nonne et dictator Romano praefuit usque</l>
                <l xml:id="d004l1384" n="1383">Concilio patrum? Nonne hic cum Marte coegit</l>
                <l xml:id="d004l1385" n="1384">Insubriam valido servire, atque inde triumphum</l>
                <l xml:id="d004l1386" n="1385">Promeruit, qualem nullus cum milite summo</l>
                <l xml:id="d004l1387" n="1386">Ante ausus temptare fuit? Quin pace quievit</l>
                <l xml:id="d004l1388" n="1387">Italia hoc sub patre tuo: nec Turcus ovabat</l>
                <l xml:id="d004l1389" n="1388">Tunc adeo hostili spolio, nec classe fremebat</l>
                <l xml:id="d004l1390" n="1389">Tam grandi; Bosnos tantum cogebat et illos</l>
                <l xml:id="d004l1391" n="1390">Qui nihil Italiae damnive metusve parabant.</l>
                <l xml:id="d004l1392" n="1391">At post defunctum genitorem, Calcidis audet</l>
                <l xml:id="d004l1393" n="1392">Euboicos vastare sinus, tum subdere Capham,</l>
                <l xml:id="d004l1394" n="1393">Tumque Chium sibi velle, nisi succurritur illi.</l>
                <l xml:id="d004l1395" n="1394">Paera fuit tunc capta, novae cum moenia Romae.</l>
                <l xml:id="d004l1396" n="1395">Nondum erat ille tuus genitor, qui dicere Paeram</l>
                <l xml:id="d004l1397" n="1396">Posset iure suam, fuerat Fraegosa propago</l>
                <l xml:id="d004l1398" n="1397">Dux Genuae. At postquam Franciscus Sphortia dux est</l>
                <l xml:id="d004l1399" n="1398">Insubrium Ligurumque simul, nec Capha subacta est,</l>
                <l xml:id="d004l1400" n="1399">Nec Chios temptata ulli, nec is ista tulisset</l>
                <l xml:id="d004l1401" n="1400">De se unquam fieri, valido qui Marte tueri</l>
                <l xml:id="d004l1402" n="1401">Est solitus reliquos. Defendit Gallica regna;</l>
                <l xml:id="d004l1403" n="1402">Tu quibus es missus fautor cum milite multo</l>
                <l xml:id="d004l1404" n="1403">A patre magnanimo castris praefectus agendis;</l>
                <l xml:id="d004l1405" n="1404">Quin et Parthenopes regem, cui mille pararant</l>
                <l xml:id="d004l1406" n="1405">Intensas acies vario fervore Latini,</l>
                <l xml:id="d004l1407" n="1406">Rexque ille invicto ingenio meritisque Renatus</l>
                <l xml:id="d004l1408" n="1407">Eximiis, cuius iam nomine plura Iohannes,</l>
                <l xml:id="d004l1409" n="1408">Dux Calabrum, sua signa dabat victricibus annis,</l>
                <l xml:id="d004l1410" n="1409">Et Picininorum praestans Iacobus honore</l>
                <l xml:id="d004l1411" n="1410">Maximus ingenti nihil hoc vel fidus omisit,</l>
                <l xml:id="d004l1412" n="1411">Vel bello invictus; cum iam titubaret utrimque</l>
                <l xml:id="d004l1413" n="1412">Tunc Ferdinandus, Franciscus Sphortia misit</l>
                <l xml:id="d004l1414" n="1413">Castra ducesque suos, nummosque omnemque paratum,</l>
                <l xml:id="d004l1415" n="1414">Et regni defensor eos cessisse coegit,</l>
                <l xml:id="d004l1416" n="1415">Quos iam victores et Apulia et omnis ubique</l>
                <l xml:id="d004l1417" n="1416">Orbis tunc poterat nullo obsistente fateri.</l>
                <l xml:id="d004l1418" n="1417">Quin etiam ad Celtas quot naves misit Hyberos,</l>
                <l xml:id="d004l1419" n="1418">Ut regi praestaret opem cum laude Iohanni!</l>
                <l xml:id="d004l1420" n="1419">Expugnabat eum nam regis nomine Franci</l>
                <l xml:id="d004l1421" n="1420">Dux idem, qui rege satus sine labe Renato,</l>
                <l xml:id="d004l1422" n="1421">Magnus erat fortisque, ducum clarissimus alter.</l>
                <l xml:id="d004l1423" n="1422">At tu pace tibi patrimonia regna relicta</l>
                <l xml:id="d004l1424" n="1423">Insubrium Ligurumque tenes, Venetique ligati</l>
                <l xml:id="d004l1425" n="1424">Foedere sunt tecum; satis est aerisque virumque,</l>
                <l xml:id="d004l1426" n="1425">Sive equites misisse velis, peditesve ratesve,</l>
                <l xml:id="d004l1427" n="1426">Aut naves Ligurum, qualis nemo audet in orbe</l>
                <l xml:id="d004l1428" n="1427">Attemptare minax hostis, longasve triremis.</l>
                <l xml:id="d004l1429" n="1428">Nec tibi deficiunt quae sunt in milite forti</l>
                <l xml:id="d004l1430" n="1429">Exquirenda; potes tam saevas ferre ruinas</l>
                <l xml:id="d004l1431" n="1430">In Genuae excidium, tibi quae servire fatetur,</l>
                <l xml:id="d004l1432" n="1431">Nec cupit esse alii domino regive subacta.</l>
                <l xml:id="d004l1433" n="1432">Quid Genua est, desint cum quae sibi regna tot annos</l>
                <l xml:id="d004l1434" n="1433">Classeque non una, non parvo milite, nummis</l>
                <l xml:id="d004l1435" n="1434">Non paucis quaesita? Ferox Mahomettus habere</l>
                <l xml:id="d004l1436" n="1435">Pergit et insistit castris et classe potenti.</l>
                <l xml:id="d004l1437" n="1436">Ut corpus nihil est, si desint membra, nec ipsum</l>
                <l xml:id="d004l1438" n="1437">Stare potest; Genuae sic debilitata feruntur</l>
                <l xml:id="d004l1439" n="1438">In praeceps si membra sacrae. Iam Capha profanos</l>
                <l xml:id="d004l1440" n="1439">Excepit dominos, Tanais iam servit, habentque</l>
                <l xml:id="d004l1441" n="1440">Quos audire Scythae possint parere coacti;</l>
                <l xml:id="d004l1442" n="1441">Iamque Chium praestat censum, capietur et omnis</l>
                <l xml:id="d004l1443" n="1442">Insula, ni properas opponere taela, tuosque</l>
                <l xml:id="d004l1444" n="1443">Conatus viresque omnis et classica cuncta.</l>
                <l xml:id="d004l1445" n="1444">Ergo, age, dux Galeaz, certa qui laude Marias</l>
                <l xml:id="d004l1446" n="1445">Cognitus es mundo belloque togaque verendus;</l>
                <l xml:id="d004l1447" n="1446">Accipe taela manu, propriis quae e finibus hostem</l>
                <l xml:id="d004l1448" n="1447">Hunc arcere queant, nec eum patiare minaci</l>
                <l xml:id="d004l1449" n="1448">Fronte tuis saevire viris, nec bella parare.</l>
                <l xml:id="d004l1450" n="1449">Sint satis haec egit quae nuper, quae metuebas</l>
                <l xml:id="d004l1451" n="1450">Haudquaquam, regni fidebas viribus. Esse</l>
                <l xml:id="d004l1452" n="1451">Iusta solent, ne quando aliquis, nisi causa supersit</l>
                <l xml:id="d004l1453" n="1452">Pugnandi sibi iusta, alias temptaverit urbes.</l>
                <l xml:id="d004l1454" n="1453">Sed Mahomettus habet nova iura, atque audet in omnis</l>
                <l xml:id="d004l1455" n="1454">Extendisse manus, nec tantum Christicolarum</l>
                <l xml:id="d004l1456" n="1455">Nomen ei est odio: Persasque Scythasque secutus</l>
                <l xml:id="d004l1457" n="1456">Est castris. Dum regna queat cumulare, licere</l>
                <l xml:id="d004l1458" n="1457">Cuncta putat, legesque suae sine crimine mittunt.</l>
                <l xml:id="d004l1459" n="1458">Antehac deceptus spe iuris, pelle tyrannum</l>
                <l xml:id="d004l1460" n="1459">E regione tua. Tua namque est quae Genuensis,</l>
                <l xml:id="d004l1461" n="1460">Dedita quando tibi Genuae ditioque locusque.</l>
                <l xml:id="d004l1462" n="1461">Continuo exemplum venit admirabile nobis</l>
                <l xml:id="d004l1463" n="1462">De fremitu Turci, deque aggressoris amore,</l>
                <l xml:id="d004l1464" n="1463">Qui parcit nulli, cunctos sibi subdere quaerens.</l>
                <l xml:id="d004l1465" n="1464">Namque Ragusa, pari subducta Tryphonia casu</l>
                <l xml:id="d004l1466" n="1465">Inter Pannones praestat sine lege tributum;</l>
                <l xml:id="d004l1467" n="1466">Crescit enim assidue, et summum super aethera tollit</l>
                <l xml:id="d004l1468" n="1467">Usque adeo, ut certo videat, nisi fata sinistris</l>
                <l xml:id="d004l1469" n="1468">Excipiant manibus Mahomettum, tanta parari</l>
                <l xml:id="d004l1470" n="1469">Castra sibi, ut nequeat quandoque resistere taelis,</l>
                <l xml:id="d004l1471" n="1470">Sed flexa cervice velit parere iubenti.</l>
                <l xml:id="d004l1472" n="1471">Quottidie ad factos magno molimine muros</l>
                <l xml:id="d004l1473" n="1472">Conveniunt Parthi, pariterque rebellibus usi</l>
                <l xml:id="d004l1474" n="1473">His tanquam nullumque modum nullamque tuentur</l>
                <l xml:id="d004l1475" n="1474">Urbe decus tanta. Nec enim quod forte sequatur</l>
                <l xml:id="d004l1476" n="1475">Hic refero. Quod si gens Dalmatina meretur,</l>
                <l xml:id="d004l1477" n="1476">Ob varias causas, quas hic siluisse iuvat me,</l>
                <l xml:id="d004l1478" n="1477">Quando Ragusa meos penitus commoverit ausus</l>
                <l xml:id="d004l1479" n="1478">Atque animum turbarit, eas expressero cunctas.</l>
                <l xml:id="d004l1480" n="1479">Nunc calamum vel fraeno meum, vel mente furores;</l>
                <l xml:id="d004l1481" n="1480">Sed stimulant certe, stimulant temptantque quid audet,</l>
                <l xml:id="d004l1482" n="1481">Quoque sit ingenio Marius quandoque Philelfus,</l>
                <l xml:id="d004l1483" n="1482">Quae de se possit carmen cecinisse poetae;</l>
                <l xml:id="d004l1484" n="1483">Quod si etiam afficiar non iis, non urbis eorum</l>
                <l xml:id="d004l1485" n="1484">Excidio, movear tamen ut coniuncta Latinis</l>
                <l xml:id="d004l1486" n="1485">Damna meis video, fuerit quae passa Ragusa.</l>
                <l xml:id="d004l1487" n="1486">Hoc doleo, hoc crucior quod ab iis via parta futura est</l>
                <l xml:id="d004l1488" n="1487">In Venetos propius, facile hinc classesque virosque</l>
                <l xml:id="d004l1489" n="1488">Turcus ovans spoliis mittat, quos Hadria possit</l>
                <l xml:id="d004l1490" n="1489">Excepisse sinu Venetos, terrere paratos.</l>
                <l xml:id="d004l1491" n="1490">Heu miseros casus vestros discordibus armis</l>
                <l xml:id="d004l1492" n="1491">Undique, Christicolae, intenti in nova bella, nec huius</l>
                <l xml:id="d004l1493" n="1492">Curantes hostis dextram, validasque cohortes!</l>
                <l xml:id="d004l1494" n="1493">Hic tamen assidue rapit, et fit maior et audet</l>
                <l xml:id="d004l1495" n="1494">Velle alios servos cumulare, et regna subire,</l>
                <l xml:id="d004l1496" n="1495">Et reditus augere suos, si cernitis ipsum</l>
                <l xml:id="d004l1497" n="1496">In cute, quidque velit bene compensatis, avarus</l>
                <l xml:id="d004l1498" n="1497">Ex iis quae tenus hac ausus petiisse, potestis</l>
                <l xml:id="d004l1499" n="1498">Noscere quid mentis foveat, quid cogitet unus,</l>
                <l xml:id="d004l1500" n="1499">Acer et indomitus nullo domitore remissus.</l>
                <l xml:id="d004l1501" n="1500">Nonne ausus Venetis antehac deposcere ab ipsis</l>
                <l xml:id="d004l1502" n="1501">Littore quae tenuere ullo, pelagoque sedebat</l>
                <l xml:id="d004l1503" n="1502">Insula si qua illis? Nedum Cretea vel arva,</l>
                <l xml:id="d004l1504" n="1503">Corcyramve gravem, quidquidve est littore Achivo,</l>
                <l xml:id="d004l1505" n="1504">Quando Methona ipsis parva comitata Corone</l>
                <l xml:id="d004l1506" n="1505">Paret, et urbe nova; verum quae Pannonis ora,</l>
                <l xml:id="d004l1507" n="1506">Quaeque Liburnus habet, quando est excursio crebra,</l>
                <l xml:id="d004l1508" n="1507">Quae rapit hinc atque inde viros, armenta domosque</l>
                <l xml:id="d004l1509" n="1508">Assidue et ducit praedam sine fine coactam;</l>
                <l xml:id="d004l1510" n="1509">Poscere ea est ausus, Venetisque ea mittere tantum</l>
                <l xml:id="d004l1511" n="1510">Quae tellure sedent, longeque a littore distant,</l>
                <l xml:id="d004l1512" n="1511">Ut Paduae, et Tervisa phalanx, Vincentia prisca,</l>
                <l xml:id="d004l1513" n="1512">Veronaeque locus, quidquidque huic adiacet uni,</l>
                <l xml:id="d004l1514" n="1513">Brixiaque, et si quid plus Bergomon et Crema cernit.</l>
                <l xml:id="d004l1515" n="1514">Quin etiam, ut possent Veneti sua pace tenere,</l>
                <l xml:id="d004l1516" n="1515">Poscebat summum nulla ratione tributum,</l>
                <l xml:id="d004l1517" n="1516">Nummos, fama minor si vera est, velle ducentos</l>
                <l xml:id="d004l1518" n="1517">Se dicens auro ex solido Venetisque figuris,</l>
                <l xml:id="d004l1519" n="1518">Annua quae fierent Veneti sibi praemia regni.</l>
                <l xml:id="d004l1520" n="1519">Ultima pax tandem poterat sic stare, relicta</l>
                <l xml:id="d004l1521" n="1520">Cuncta forent, quaecumque illis terraque marique</l>
                <l xml:id="d004l1522" n="1521">Extiterant, non illa tamen quae ceperat ipse,</l>
                <l xml:id="d004l1523" n="1522">Nec quae Thessalicove solo Graecove fuissent,</l>
                <l xml:id="d004l1524" n="1523">Quando tributa darent quos diximus ante ducentos.</l>
                <l xml:id="d004l1525" n="1524">Imo etiam est ausus sperare haec atque putare</l>
                <l xml:id="d004l1526" n="1525">Deficere haudquaquam sibi posse: urgebat ut illos</l>
                <l xml:id="d004l1527" n="1526">Quae classis tam dira fuit, maiore minata</l>
                <l xml:id="d004l1528" n="1527">Se numero atque viris post pluribus esse futuram!</l>
                <l xml:id="d004l1529" n="1528">Tunc Veneti titubare animis coepere vicissim,</l>
                <l xml:id="d004l1530" n="1529">Haec atque illa simul dubitantes, sive tributum</l>
                <l xml:id="d004l1531" n="1530">Reddere fas fuerit, liceat quo vivere pace,</l>
                <l xml:id="d004l1532" n="1531">Posseque mercari terris in Thracibus, atque</l>
                <l xml:id="d004l1533" n="1532">In Mauro ponto sine quoquam horrore, per altum</l>
                <l xml:id="d004l1534" n="1533">Provehere et naves, et ducere saepe triremis,</l>
                <l xml:id="d004l1535" n="1534">Solvere nec classi cuiquam nec in arma tenenda</l>
                <l xml:id="d004l1536" n="1535">Militibus multis pro defensoribus aera,</l>
                <l xml:id="d004l1537" n="1536">Quae assidue solvunt. At ditarentur ab illo</l>
                <l xml:id="d004l1538" n="1537">Littore, quo mercator eat cum remige creber,</l>
                <l xml:id="d004l1539" n="1538">Expectaturi cito Turci funera regis,</l>
                <l xml:id="d004l1540" n="1539">Aut potius nullum tradant quandoque tributum,</l>
                <l xml:id="d004l1541" n="1540">Nec promittatur quicquam nisi bella parari,</l>
                <l xml:id="d004l1542" n="1541">Tum quia promissis non possint fidere Turci,</l>
                <l xml:id="d004l1543" n="1542">Tum quia turpe putent Venetos praestare nomisma</l>
                <l xml:id="d004l1544" n="1543">In census Parthos, augere peculia regis.</l>
                <l xml:id="d004l1545" n="1544">Proh, miseram rerum cladem, quae condicione</l>
                <l xml:id="d004l1546" n="1545">Usque adeo infanda est, Mahomettus ut audeat ex iis</l>
                <l xml:id="d004l1547" n="1546">Poscere quae tanto tandem fervore poposcit,</l>
                <l xml:id="d004l1548" n="1547">Atque senatori tanti quandoque coacti</l>
                <l xml:id="d004l1549" n="1548">Sint dubitare, sibi si praestent forsitan aut id,</l>
                <l xml:id="d004l1550" n="1549">Aut aliud melius, licet hoc statuere, nec illi</l>
                <l xml:id="d004l1551" n="1550">Exhibuisse aliquid, nec se sine Marte tueri,</l>
                <l xml:id="d004l1552" n="1551">Bella animo sed ferre gravi quae mallet Amyras,</l>
                <l xml:id="d004l1553" n="1552">Aut terra aut pelago patribus committere sacris!</l>
                <l xml:id="d004l1554" n="1553">Vos Veneti, qui tot modo res gessistis in orbe,</l>
                <l xml:id="d004l1555" n="1554">Quos timuere omnes, qua parte est coelifer Atlas</l>
                <l xml:id="d004l1556" n="1555">In Libyca regione senex, qua parte Bootes</l>
                <l xml:id="d004l1557" n="1556">Usque riget gelidus, qua sol surgitque caditque;</l>
                <l xml:id="d004l1558" n="1557">Vos, quibus est auri tantum tantusque senatus,</l>
                <l xml:id="d004l1559" n="1558">Atque adeo multae magna vi et laude triremes,</l>
                <l xml:id="d004l1560" n="1559">Assidueque novae naves, quos obstupuerunt</l>
                <l xml:id="d004l1561" n="1560">Quicumque ingenio excelso tenuere, quid estis</l>
                <l xml:id="d004l1562" n="1561">Vos igitur tales tantique parentis alumni?</l>
                <l xml:id="d004l1563" n="1562">Nam sacer est Marcus qui vobis praesidet et vos</l>
                <l xml:id="d004l1564" n="1563">Usque regit pietate nova, deus annuit alto</l>
                <l xml:id="d004l1565" n="1564">Maximus e solio. Saevum non pellitis hostem?</l>
                <l xml:id="d004l1566" n="1565">Non propulsatis tot taela nociva frementis?</l>
                <l xml:id="d004l1567" n="1566">Hic audet semperque suos audebit honores</l>
                <l xml:id="d004l1568" n="1567">Augere et nullos metuit. Sed vestra paratis</l>
                <l xml:id="d004l1569" n="1568">Semper inexcusso cum milite castra, nec usquam</l>
                <l xml:id="d004l1570" n="1569">Cessatis, nec pigra potest vestra esse iuventus.</l>
                <l xml:id="d004l1571" n="1570">Impar certe manus sub mente haud impare vobis</l>
                <l xml:id="d004l1572" n="1571">Atque illi: est opus ut paribus certetis et ipsi</l>
                <l xml:id="d004l1573" n="1572">Viribus. Hoc nequeant Veneti sine munere soli</l>
                <l xml:id="d004l1574" n="1573">Italico. Id nunquam fiet, concordia ni sit</l>
                <l xml:id="d004l1575" n="1574">Fixa animis, stabilisque diu pax culta Latinis,</l>
                <l xml:id="d004l1576" n="1575">Corpus ut unitum Latium sit, membraque nulla</l>
                <l xml:id="d004l1577" n="1576">Contemnat nullosque arctus. Stat in unguibus ipsis</l>
                <l xml:id="d004l1578" n="1577">Saepe aliquid, quod si caedatur, dextera possit</l>
                <l xml:id="d004l1579" n="1578">Extremum sensisse gravi sub corde dolorem.</l>
                <l xml:id="d004l1580" n="1579">Creditis, in Turcis fieret si forte tumultus</l>
                <l xml:id="d004l1581" n="1580">Discordesque animi fremerent, potuisse tot unum</l>
                <l xml:id="d004l1582" n="1581">Res gessisse virum, quot nuper gessit Amyras?</l>
                <l xml:id="d004l1583" n="1582">Credite nempe aliud: nisi quisque ut numinis umbrae</l>
                <l xml:id="d004l1584" n="1583">Huic domino pareret, eum nec castra movere</l>
                <l xml:id="d004l1585" n="1584">Nec classes has posse loco; dubitaret, et armis</l>
                <l xml:id="d004l1586" n="1585">Fideret haud propriis. "Cui mittam" diceret "urbem</l>
                <l xml:id="d004l1587" n="1586">Thraiiciam? Cui regna meo nunc parta triumpho?</l>
                <l xml:id="d004l1588" n="1587">Forte alius saliat, fiatque novissimus auctor?"</l>
                <l xml:id="d004l1589" n="1588">Quisque timet propriis laribus, cum viderit hostem</l>
                <l xml:id="d004l1590" n="1589">Expressum fictumve sibi fortasse parari;</l>
                <l xml:id="d004l1591" n="1590">Tale nihil si sit, poterit vel sola relinqui</l>
                <l xml:id="d004l1592" n="1591">Quaeque domus, famulis dominus comitatus abibit</l>
                <l xml:id="d004l1593" n="1592">Et natis, coniunxque domi nataeque morentur.</l>
                <l xml:id="d004l1594" n="1593">Sic facit hic. Nullum metuat cum saepe vagatur</l>
                <l xml:id="d004l1595" n="1594">Hucque illucque celer, regno comitatus ab omni;</l>
                <l xml:id="d004l1596" n="1595">Totque suos ducit, castrisque tot apparat arma</l>
                <l xml:id="d004l1597" n="1596">Ut victor rediisse queat. Sed quisque Latinus</l>
                <l xml:id="d004l1598" n="1597">Concordi si mente velit socialia ferre</l>
                <l xml:id="d004l1599" n="1598">Arma, queant Turci Parthas tenuisse latebras.</l>
                <l xml:id="d004l1600" n="1599">Evitate anguem, Latii, qui vel pedetentim</l>
                <l xml:id="d004l1601" n="1600">Perreptans terram, spacio maiore feretur</l>
                <l xml:id="d004l1602" n="1601">In vestrum discrimen. Erit violentius ater</l>
                <l xml:id="d004l1603" n="1602">Foedaturus eos misero sine lege cruore,</l>
                <l xml:id="d004l1604" n="1603">Qui iacuisse thoris nunc delectantur in amplis.</l>
                <l xml:id="d004l1605" n="1604">Censete haec potius dici pietate metuque,</l>
                <l xml:id="d004l1606" n="1605">Ne fera transgrediatur oves, Christique clientes</l>
                <l xml:id="d004l1607" n="1606">Interimat morsu lupus intensissimus acri,</l>
                <l xml:id="d004l1608" n="1607">Quam quia vel paci invideam, quae dura Latinos</l>
                <l xml:id="d004l1609" n="1608">Continet imbelles, vel ferro accingere quemquam</l>
                <l xml:id="d004l1610" n="1609">Quaeratur, cui dira velim dispendia Martis.</l>
                <l xml:id="d004l1611" n="1610">Credite mi, Latii, vosque, o Galli atque Britanni,</l>
                <l xml:id="d004l1612" n="1611">Theutonicique simul, reliquique Hunnique sequentes</l>
                <l xml:id="d004l1613" n="1612">Signa crucis: nisi vos bellis accingitis istis,</l>
                <l xml:id="d004l1614" n="1613">Frustra esse aut Venetos aut classem pontificalem</l>
                <l xml:id="d004l1615" n="1614">Aut Ferdinandi regis quae classica misit</l>
                <l xml:id="d004l1616" n="1615">Hactenus. Immanis dux hic Mahomettus, et alto</l>
                <l xml:id="d004l1617" n="1616">Ingenio insignis, viresque accrescit eundo</l>
                <l xml:id="d004l1618" n="1617">Semper et indomitus magis est, magis atque tremendus,</l>
                <l xml:id="d004l1619" n="1618">Non veluti pater huius erat; perquirit amicos</l>
                <l xml:id="d004l1620" n="1619">Italicos, Graiosve viros, reliquosve virentes</l>
                <l xml:id="d004l1621" n="1620">Christicolas, sed Marte suo confundere certat</l>
                <l xml:id="d004l1622" n="1621">Singula regna; sibi modo subdat singula soli,</l>
                <l xml:id="d004l1623" n="1622">Excipit haud quemquam: non hunc illumve potentem,</l>
                <l xml:id="d004l1624" n="1623">Nec sectas spectat, quas hic aut ille sequatur.</l>
                <l xml:id="d004l1625" n="1624">In Turcos etiam Mahometti iura tenentes</l>
                <l xml:id="d004l1626" n="1625">Sese animat, Persasque cupit superare Scythasque.</l>
                <l xml:id="d004l1627" n="1626">Excipit haud quemquam. Non hostis ubique fideli est</l>
                <l xml:id="d004l1628" n="1627">Christisequae, potius sed nostris imminet armis,</l>
                <l xml:id="d004l1629" n="1628">Ut melius possit reliquos temptare tumultus,</l>
                <l xml:id="d004l1630" n="1629">Ut maior sit fama sibi superasse Latinos,</l>
                <l xml:id="d004l1631" n="1630">Quos referunt armis bellisque fuisse frementes,</l>
                <l xml:id="d004l1632" n="1631">Assidue nullamque manum nullosque furores</l>
                <l xml:id="d004l1633" n="1632">Hos metuisse viros, nullis clamoribus actos.</l>
                <l xml:id="d004l1634" n="1633">Certe ego non refero, quam sint ingentia damna</l>
                <l xml:id="d004l1635" n="1634">Hactenus haec, quae parta videt sibi quisque Latinus.</l>
                <l xml:id="d004l1636" n="1635">Sit licet in Graecos potior iactura penates,</l>
                <l xml:id="d004l1637" n="1636">Finitimosque illis, ut Cholcos, Lesbon et altos</l>
                <l xml:id="d004l1638" n="1637">Illyricos reliquosque quibus tulit acer Amyras</l>
                <l xml:id="d004l1639" n="1638">Arma manu intrepida, rapuitque ex hoste triumphum.</l>
                <l xml:id="d004l1640" n="1639">Quae si cuncta velim meminisse, tenebit Olympus</l>
                <l xml:id="d004l1641" n="1640">Astra prius, Phoebique domum claudet referetque</l>
                <l xml:id="d004l1642" n="1641">In praeceps lunam rursusque iterumque renatam.</l>
                <l xml:id="d004l1643" n="1642">Hoc edico meis Latiis cunctis, quibus sit</l>
                <l xml:id="d004l1644" n="1643">Alma fides in corde dei, qui missus amore</l>
                <l xml:id="d004l1645" n="1644">Est patris in terras, populos servare ruentes,</l>
                <l xml:id="d004l1646" n="1645">Negligat ut nullus virtutem atque arma tremendi</l>
                <l xml:id="d004l1647" n="1646">Regis Parthorum, Mahometti. Hic unus in orbe est</l>
                <l xml:id="d004l1648" n="1647">Qui possit nocuisse viris, quibus alta supersunt</l>
                <l xml:id="d004l1649" n="1648">Sceptra manu. Namque arma tenet nummosque virosque,</l>
                <l xml:id="d004l1650" n="1649">Et quibus esse vident omnes in bella necesse</l>
                <l xml:id="d004l1651" n="1650">Exercenda gravi ductu, melioribus annis.</l>
                <l xml:id="d004l1652" n="1651">De nostris multi nummos servare sub arca</l>
                <l xml:id="d004l1653" n="1652">Assidue cupiunt, nullosque movere tumultus,</l>
                <l xml:id="d004l1654" n="1653">Ne minuantur opes, et ne descrescat acervus.</l>
                <l xml:id="d004l1655" n="1654">Magna simultatis vis sit licet atque cruentae</l>
                <l xml:id="d004l1656" n="1655">Sedicionis, inops animus quam cum tegit intus,</l>
                <l xml:id="d004l1657" n="1656">Illa alitur, semperque latet, ne nummus ab arca</l>
                <l xml:id="d004l1658" n="1657">Exeat occlusus. Laudo velamina cordis,</l>
                <l xml:id="d004l1659" n="1658">Quamvis mente velim non sit confusa simultas;</l>
                <l xml:id="d004l1660" n="1659">Sed potius laudem nummos exire repostos,</l>
                <l xml:id="d004l1661" n="1660">Nec latuisse usquam, bellis sed ponere in altis,</l>
                <l xml:id="d004l1662" n="1661">Ne vestros iugulet natos fratresque nepotesque</l>
                <l xml:id="d004l1663" n="1662">Haec fera, quae nunquam satura est ni plena cruoris.</l>
                <l xml:id="d004l1664" n="1663">Et quanto maior Mahomettus nomine et arte,</l>
                <l xml:id="d004l1665" n="1664">Egregiusque magis meliorque ingentibus armis,</l>
                <l xml:id="d004l1666" n="1665">Tanto etiam insistant cuncti graviore periclo</l>
                <l xml:id="d004l1667" n="1666">Astricti, magis et videant sibi damna parata,</l>
                <l xml:id="d004l1668" n="1667">Ni accipiant sua taela manu, ponantque furores</l>
                <l xml:id="d004l1669" n="1668">Mentibus innatos adversus iura propinqua,</l>
                <l xml:id="d004l1670" n="1669">Et natos patresque suos, fratresque colendos.</l>
                <l xml:id="d004l1671" n="1670">Nec parvi faciant Turcum. Nam maximus ille est</l>
                <l xml:id="d004l1672" n="1671">Viribus, ingenio, nummisque virisque putandus.</l>
                <l xml:id="d004l1673" n="1672">Tollendusque quidem, nisi cuncti opponitis arma,</l>
                <l xml:id="d004l1674" n="1673">Quos rex quaerit atrox bellis confundere tantis.</l>
            </div1>
            <div1 xml:id="d04b" type="section" decls="#md" met="E">
                <head>
                    <title>epigramma ad legentes</title>
                    <abbr>epil.</abbr>
                    <bibl source="digital">Ketty Peruch</bibl>
                </head>
                <lb/>
                <l xml:id="d04bl1" n="1">Auctoris quod scripta manu sint cuncta, putentur</l>
                <l xml:id="d04bl2" n="2">Fida magis, lector quae sine labe legat,</l>
                <l xml:id="d04bl3" n="3">Quam si pulchra forent elementa, ipsaeque figurae,</l>
                <l xml:id="d04bl4" n="4">Quae Nicostratae forte fuere manu.</l>
                <l xml:id="d04bl5" n="5">Nam melius tenuit quae scriberet auctor, habetque</l>
                <l xml:id="d04bl6" n="6">Maiorem merito iure poema fidem.</l>
            </div1>
        </body>
    </text>
</TEI>
