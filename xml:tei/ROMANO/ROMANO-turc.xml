<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="ROMANO-turc">
                    <title>persuasio contra Turcum</title>
                    <title type="short">persuasio contra Turcum</title>
                    <abbr>Turc.</abbr>
                    <bibl>T. De Marinis - A. Perosa, 1970</bibl>
                </title>
                <author xml:id="ROMANO" n="81.000">
                    <name>Romano, Orazio</name>
                    <date>Roma † 1467?</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Orazio Romano</persName>
                    <abbr>ROMANO</abbr>
                </author>
                <respStmt>
                    <resp>Reference basis text</resp>
                    <name>T. De Marinis - A. Perosa, 1970</name>
                </respStmt>
            </titleStmt>
            <extent>
                <measure unit="words" quantity="2070">2070</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>T. De Marinis - A. Perosa, 1970</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>2.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <p xml:id="d001l1" n="0|1">divo Alfonso regi Aragonensi</p>
                <lb/>
                <l xml:id="d001l2" n="1">Rex Siculum, instinctu superum cui plurima virtus</l>
                <l xml:id="d001l3" n="2">Terrarum imperium solem super usque cadentem</l>
                <l xml:id="d001l4" n="3">Spondet ad auroram, si famam extendere factis</l>
                <l xml:id="d001l5" n="4">Ausus et ingentes meritis aequare labores,</l>
                <l xml:id="d001l6" n="5">Crnis ut insultu Mahometh stupet Itala tellus:</l>
                <l xml:id="d001l7" n="6">Nanque aliud quid iam nisi nos superesse videmus</l>
                <l xml:id="d001l8" n="7">Exitio Teucris? Diro sub Marte feroci</l>
                <l xml:id="d001l9" n="8">Regnatori Asiae victi cecidere Pelasgi,</l>
                <l xml:id="d001l10" n="9">Europae gens prima sinus, ubi regia sacri</l>
                <l xml:id="d001l11" n="10">Urbs bello praeclara viris opibusque Bisanti,</l>
                <l xml:id="d001l12" n="11">Heroum domus Argivum, quam nobile quondam</l>
                <l xml:id="d001l13" n="12">Hospitium pelagi Pausania condidit urbem.</l>
                <l xml:id="d001l14" n="13">Ille quidem flammas efflat victricibus armis</l>
                <l xml:id="d001l15" n="14">Irarum et Latio caedem populisque minatur,</l>
                <l xml:id="d001l16" n="15">Urbe ferox domita Graiorum et Marte secundo,</l>
                <l xml:id="d001l17" n="16">Accenditque animos Teucrorum rursus in armis</l>
                <l xml:id="d001l18" n="17">Finitimasque urbes populatur et omnia vertit</l>
                <l xml:id="d001l19" n="18">Quo gressum intulerit terrorumque implet agrestes;</l>
                <l xml:id="d001l20" n="19">Successu rerum fortunae oblitus inanis,</l>
                <l xml:id="d001l21" n="20">Saevit atrox animi necdum moderatur habenas,</l>
                <l xml:id="d001l22" n="21">Armorum strepitu vel maiestate per omnes</l>
                <l xml:id="d001l23" n="22">Imperii populos aucta metitur honorem,</l>
                <l xml:id="d001l24" n="23">Ausoniis totum victis spe concipit orbem:</l>
                <l xml:id="d001l25" n="24">Mox caelum et superos furiis elatus et ira,</l>
                <l xml:id="d001l26" n="25">Viribus haud ullis sperans sibi posse resisti,</l>
                <l xml:id="d001l27" n="26">Expugnare quidem nullo occurrente parabit.</l>
                <l xml:id="d001l28" n="27">Iampridem, rex, effusi post sanguinis undas</l>
                <l xml:id="d001l29" n="28">Vidimus humani mersos in caede Penates:</l>
                <l xml:id="d001l30" n="29">Lentus es, o, nimium bellique inglorius aevum</l>
                <l xml:id="d001l31" n="30">Exigis: heu, patiens Teucros regnare videbis?</l>
                <l xml:id="d001l32" n="31">In te spes Italum, caeli quem numina poscunt</l>
                <l xml:id="d001l33" n="32">Fatalem tantorum operum; vox omnibus una</l>
                <l xml:id="d001l34" n="33">Te sine nil altum tanti superesse laboris.</l>
                <l xml:id="d001l35" n="34">Scilicet haec populos sustentat fama per urbes</l>
                <l xml:id="d001l36" n="35">Argolicas: nunquam frustrate illustribus actis,</l>
                <l xml:id="d001l37" n="36">Regnorum totas effunde in proelia vires.</l>
                <l xml:id="d001l38" n="37">Tu potes Eoas acies, Ethiopas et Indos</l>
                <l xml:id="d001l39" n="38">Oceanique manus simul et borealia regna</l>
                <l xml:id="d001l40" n="39">Vertere in excidium Teucri, Pandones et Argos,</l>
                <l xml:id="d001l41" n="40">Tu potes Ausonias armare ad Pergama puppes</l>
                <l xml:id="d001l42" n="41">Rursus et hostilem flammis incendere Troiam.</l>
                <l xml:id="d001l43" n="42">Te decet ante alios labor hic, tibi quisque reliquit</l>
                <l xml:id="d001l44" n="43">Fortunam belli. Venetum iacet omnis ad undam</l>
                <l xml:id="d001l45" n="44">Classis et instructae complentur milite puppes,</l>
                <l xml:id="d001l46" n="45">Genua quinetiam validas super aequora naves</l>
                <l xml:id="d001l47" n="46">Auxilio intendit. Tibi sunt tot regna, tot urbes</l>
                <l xml:id="d001l48" n="47">Aequoris ad litus. Tellus opulentior omni</l>
                <l xml:id="d001l49" n="48">Sicilis orbe tuo perfundi lumine gaudet:</l>
                <l xml:id="d001l50" n="49">Terra ferax Cereris pecorumque et olentis Iacchi</l>
                <l xml:id="d001l51" n="50">Gentibus affatim victus effundet et arma.</l>
                <l xml:id="d001l52" n="51">Illic horrifici vasto Cyclopes in antro</l>
                <l xml:id="d001l53" n="52">Exercent ferrum, positis incudibus illic</l>
                <l xml:id="d001l54" n="53">Ictibus alternis sonitus referuntur ad aures,</l>
                <l xml:id="d001l55" n="54">Expediunt dum tela Iovi: tibi fulmina et arma</l>
                <l xml:id="d001l56" n="55">Certatim in Teucros acuent, modo bella sequaris.</l>
                <l xml:id="d001l57" n="56">Illic fumiferas nubes glomerare videtur</l>
                <l xml:id="d001l58" n="57">Flammigerantis apex Aetnae scopulosque sub auras,</l>
                <l xml:id="d001l59" n="58">Hic fremere Enceladi rupes ac vasta gygantum</l>
                <l xml:id="d001l60" n="59">Antra ferunt: nulli tales domuisse potestas,</l>
                <l xml:id="d001l61" n="60">Ni tibi, rex, cui dii nedum mortalia parent.</l>
                <l xml:id="d001l62" n="61">Tu simul imperio ventorum comprimis iras</l>
                <l xml:id="d001l63" n="62">Monte sub Aeolio et lati regis aequoris undas</l>
                <l xml:id="d001l64" n="63">Sceptraque vix pelagi Neptuno tuta relinquis;</l>
                <l xml:id="d001l65" n="64">Apulus et Calabri pariter tua iussa sequuntur,</l>
                <l xml:id="d001l66" n="65">Dives opum variarum armentosissima tellus</l>
                <l xml:id="d001l67" n="66">Utraque fertilior Cereris concedit olivae.</l>
                <l xml:id="d001l68" n="67">Hinc tibi Cumarum sedes, ubi fata Sibyllae</l>
                <l xml:id="d001l69" n="68">Imperii cecinere tui victriciaque arma,</l>
                <l xml:id="d001l70" n="69">Orbe triumphato tandem caput addere caelo;</l>
                <l xml:id="d001l71" n="70">Hic Lucrina palus et olentis gurges Averni,</l>
                <l xml:id="d001l72" n="71">Unde iter est umbris Teucrum, quos miseris Orco</l>
                <l xml:id="d001l73" n="72">Marte sub horrenti: statuit sic Iupiter. Ergo</l>
                <l xml:id="d001l74" n="73">Tot regnorum opibus et tantis viribus auctus,</l>
                <l xml:id="d001l75" n="74">Tolle moras: magni refert celerare paratus,</l>
                <l xml:id="d001l76" n="75">Saepe etiam bello casus nocuere morantes.</l>
                <l xml:id="d001l77" n="76">Iam dispone acies, exple munimina rerum</l>
                <l xml:id="d001l78" n="77">Militiae atque animo ferventi amplectere Martem,</l>
                <l xml:id="d001l79" n="78">Cum te fata vocent: praesens se Iupiter offert</l>
                <l xml:id="d001l80" n="79">Ductorem belli, media inter proelia Pallas</l>
                <l xml:id="d001l81" n="80">Pugnantem, tibi se comitem Victoria praebet.</l>
                <l xml:id="d001l82" n="81">Duc animum in tantae spem laudis, ut omine certo</l>
                <l xml:id="d001l83" n="82">Victor eas, victor redeas, victorque sequaris</l>
                <l xml:id="d001l84" n="83">Fortunae auspicium (siqua est in proelia) dextrae:</l>
                <l xml:id="d001l85" n="84">Bellandum tibi, nam talem sors obicit hostem,</l>
                <l xml:id="d001l86" n="85">Quo tua sit famae venientis gloria victo</l>
                <l xml:id="d001l87" n="86">Amplior. Alciden hominem super ardua virtus</l>
                <l xml:id="d001l88" n="87">Difficilisque dedit, tellus immanior acres</l>
                <l xml:id="d001l89" n="88">Ante viros offert quicquid molitur acerbi:</l>
                <l xml:id="d001l90" n="89">Sic illis merito divum largimur honores.</l>
                <l xml:id="d001l91" n="90">Aude, ingens rex, Alcidae superare labores:</l>
                <l xml:id="d001l92" n="91">Pro patria spondent pugnantibus aethera divi,</l>
                <l xml:id="d001l93" n="92">Fortunatorum solium sedesque beatas,</l>
                <l xml:id="d001l94" n="93">Et Stygis exortes vivunt, monimenta feruntur.</l>
                <l xml:id="d001l95" n="94">Num Lacedaemonios Thebarum ductor in hostes,</l>
                <l xml:id="d001l96" n="95">Epaminunda, decus patriae tutatus et urbem,</l>
                <l xml:id="d001l97" n="96">Inde velut numen totos veneratur in annos?</l>
                <l xml:id="d001l98" n="97">Thrasybulus patriae pro libertate tyramnos</l>
                <l xml:id="d001l99" n="98">Expulit et vindex ereptam reddidit urbem</l>
                <l xml:id="d001l100" n="99">Exulibus: vivit populis aeternus Achaeis;</l>
                <l xml:id="d001l101" n="100">Codrus in adversos ultro sese obtulit hostes,</l>
                <l xml:id="d001l102" n="101">Tota Leonidae divos sacravit honores</l>
                <l xml:id="d001l103" n="102">Graecia, quod patriae duro in discrimine vitam</l>
                <l xml:id="d001l104" n="103">Praestitit et sese moriendum vovit in hostes.</l>
                <l xml:id="d001l105" n="104">Num, licet exilio profugus, sua signa Camillus</l>
                <l xml:id="d001l106" n="105">Restituit patriae? Communis iura salutis</l>
                <l xml:id="d001l107" n="106">Antetulit propriae. Decii cecidere volentes,</l>
                <l xml:id="d001l108" n="107">Fabritius nullo corruptus munere Pyrrhi</l>
                <l xml:id="d001l109" n="108">Virtutem ante aurum posuit: pia iura fidemque</l>
                <l xml:id="d001l110" n="109">Haud duxit patriae violanda, sed urbis honorem</l>
                <l xml:id="d001l111" n="110">Maluit et medio bellum decernere ferro.</l>
                <l xml:id="d001l112" n="111">Sustinuit Cocles pontem super arduus hostem,</l>
                <l xml:id="d001l113" n="112">Tot populorum acies, ultor sua pignora Brutus</l>
                <l xml:id="d001l114" n="113">Nativa oblitus nimium pietate peremit.</l>
                <l xml:id="d001l115" n="114">Quid tibi Torquatos aut Aemilium, quid et Aulum,</l>
                <l xml:id="d001l116" n="115">Quid tibi vel Fabios, quorum cecidere tricenti</l>
                <l xml:id="d001l117" n="116">Marte sub adverso, Drusos aut magna Catonum</l>
                <l xml:id="d001l118" n="117">Ausa feram? Taceam ne etiam duo fulmina Martis</l>
                <l xml:id="d001l119" n="118">Scipiades, quorum fulget virtutibus orbis?</l>
                <l xml:id="d001l120" n="119">Non ego te, Caesar, Italum fortissime ductor,</l>
                <l xml:id="d001l121" n="120">Transierim: licet imperium tibi feceris orbem.</l>
                <l xml:id="d001l122" n="121">Non tamen externis Latium succumbere passus.</l>
                <l xml:id="d001l123" n="122">Ille quidem fama confisus et ordine rerum</l>
                <l xml:id="d001l124" n="123">Intrepidus tutum gressus quocunque tulisset</l>
                <l xml:id="d001l125" n="124">Reddidit: audentem spes et fortuna sequuta est.</l>
                <l xml:id="d001l126" n="125">Horrenti quotiens Germanos Marte feroces</l>
                <l xml:id="d001l127" n="126">Sub iuga Romanae posuit ditionis, et idem</l>
                <l xml:id="d001l128" n="127">Gallorum furias totiens compescuit armis:</l>
                <l xml:id="d001l129" n="128">Helvetios, acris Treviros Venetosque coegit,</l>
                <l xml:id="d001l130" n="129">Vangionumque manus, Suevos, Nemetes et Harudes,</l>
                <l xml:id="d001l131" n="130">Bellovagos Belgas, Atrebates Ambianosque,</l>
                <l xml:id="d001l132" n="131">Barbariemque omnem. vires orientis et austri,</l>
                <l xml:id="d001l133" n="132">Afrorumque acies domuit regemque superbum:</l>
                <l xml:id="d001l134" n="133">Sic illum ante alios animi tulit ardor in altum.</l>
                <l xml:id="d001l135" n="134">Caesaris exemplo, cuius tibi fulmen in armis</l>
                <l xml:id="d001l136" n="135">Mars dedit. ingentes, Alfonse, adorire labores,</l>
                <l xml:id="d001l137" n="136">Et superos aequare. homines excellere disce.</l>
                <l xml:id="d001l138" n="137">Nondum mortales patriae commovit in arma</l>
                <l xml:id="d001l139" n="138">Fidus amor, verum caelestes traxit Olympi,</l>
                <l xml:id="d001l140" n="139">Montibus ut iactis caelum petiere gygantes</l>
                <l xml:id="d001l141" n="140">Sidereis nixi superos expellere regnis:</l>
                <l xml:id="d001l142" n="141">Iupiter et Mavors, Iuno, Victoria, Pallas</l>
                <l xml:id="d001l143" n="142">Centumanum toto pepulere Aegaeona caelo.</l>
                <l xml:id="d001l144" n="143">Aude, ingens rex, aethereos aequare labores,</l>
                <l xml:id="d001l145" n="144">Rumpe moras omnis: dii nunc tua vota reposcunt,</l>
                <l xml:id="d001l146" n="145">Muneris oblati memores, dum proxima leto</l>
                <l xml:id="d001l147" n="146">Vita tui: heu, nimium properabant stamina Parcae!</l>
                <l xml:id="d001l148" n="147">Iam clipeo latus et galeae caput insere sacrum,</l>
                <l xml:id="d001l149" n="148">Unde tot horrificis efflant fulgoribus ignes;</l>
                <l xml:id="d001l150" n="149">Frendenti similis hinc Martia surgit in alas</l>
                <l xml:id="d001l151" n="150">Vipera: quam fuso crudescit sanguine Mavors,</l>
                <l xml:id="d001l152" n="151">Tam magis in Teucros hostes horrenda ferocit.</l>
                <l xml:id="d001l153" n="152">Num tibi, dive, ducum cessit fiducia et illa</l>
                <l xml:id="d001l154" n="153">Vis animi pugnae nunquam laxata sub aestu?</l>
                <l xml:id="d001l155" n="154">Iam nihil est ultra, male quod verearis amicum</l>
                <l xml:id="d001l156" n="155">Offendatque tuas urbes populosque lacessat,</l>
                <l xml:id="d001l157" n="156">Nam tibi certa fides et dudum sanguine iuncta</l>
                <l xml:id="d001l158" n="157">Dextra ducis Lygurum, Venetos qui pace potiri</l>
                <l xml:id="d001l159" n="158">Compulit: ipse ultro regnum gentile fovebit.</l>
                <l xml:id="d001l160" n="159">Hic totiens victor bellorum, acerrimus ultor</l>
                <l xml:id="d001l161" n="160">Ecclesiae rerum, spondet Lodovicus ab omni</l>
                <l xml:id="d001l162" n="161">Hoste tuas urbes, populos et iura tueri:</l>
                <l xml:id="d001l163" n="162">Cardineo frontem quanquam redimitus honore,</l>
                <l xml:id="d001l164" n="163">Anxius in Teucros magnis accenditur actis</l>
                <l xml:id="d001l165" n="164">Armorumque fragrat suetos iterare labores.</l>
                <l xml:id="d001l166" n="165">Hic sacer ante alios praesul Romanus et omnis</l>
                <l xml:id="d001l167" n="166">Hortatur merito tanquam tibi debitus orbis.</l>
                <l xml:id="d001l168" n="167">Ille, licet nimium glomeratus anilibus annis,</l>
                <l xml:id="d001l169" n="168">Fervet adhuc puppesque parat prope Tibridis undam</l>
                <l xml:id="d001l170" n="169">Frondentesque simul remos ruere alta videbis.</l>
                <l xml:id="d001l171" n="170">Aude, ingens rex, et tantis te concipe dignum,</l>
                <l xml:id="d001l172" n="171">Cum deus aspiret: fidei te causa vocat nunc,</l>
                <l xml:id="d001l173" n="172">Te votum, te relligio, te cura salutis,</l>
                <l xml:id="d001l174" n="173">Te simul omne decus patriae pietasque reposcit.</l>
                <l xml:id="d001l175" n="174">Num quia turba times ingens et vulgus harenae</l>
                <l xml:id="d001l176" n="175">Par? Numerum virtus non horret et ingenuum cor.</l>
                <l xml:id="d001l177" n="176">Iamque Asia Cyrus totoque oriente subacto,</l>
                <l xml:id="d001l178" n="177">Tot ductor populorum acies traiecit Oaxem</l>
                <l xml:id="d001l179" n="178">Ingentes, Scythis bellum, memorabile dictu,</l>
                <l xml:id="d001l180" n="179">Intulit: hunc nati vindex regina perempti</l>
                <l xml:id="d001l181" n="180">Angustas inter fauces cum gentibus hausit,</l>
                <l xml:id="d001l182" n="181">Sanguinis humani truncum demersit in utrem,</l>
                <l xml:id="d001l183" n="182">Indignata duci: "Sceleratas sanguine - dixit -</l>
                <l xml:id="d001l184" n="183">Humano satia fauces, cum nulla cruoris</l>
                <l xml:id="d001l185" n="184">Vis tibi tanta fuit, cuius satiatus abisses".</l>
                <l xml:id="d001l186" n="185">Melcyades olim magnorum ductor Achaeum,</l>
                <l xml:id="d001l187" n="186">Milite quam pauco septus Marathonis in arvis</l>
                <l xml:id="d001l188" n="187">Heroum et regem Persarum milia fudit.</l>
                <l xml:id="d001l189" n="188">Hi decies centum complerant navibus aequor,</l>
                <l xml:id="d001l190" n="189">Fontes et fluvios haustu siccasse feruntur</l>
                <l xml:id="d001l191" n="190">Et montes aequasse solo, mare pontibus altum</l>
                <l xml:id="d001l192" n="191">Exuperasse; viros tellus vix cepit Achiva:</l>
                <l xml:id="d001l193" n="192">His tandem reditus longe post proelia victis</l>
                <l xml:id="d001l194" n="193">Turpior in patriam quam fastus et ira fuere.</l>
                <l xml:id="d001l195" n="194">Rex Macedum paucis, bello sed vivida pubes,</l>
                <l xml:id="d001l196" n="195">Heroum ad ripas Cygni tot milia vertit,</l>
                <l xml:id="d001l197" n="196">Et Darii spolia eripuit ditesque triumphos</l>
                <l xml:id="d001l198" n="197">Et Syriae domuit vires orientis et Indi.</l>
                <l xml:id="d001l199" n="198">Num strepitus horres dudum nomenque superbum</l>
                <l xml:id="d001l200" n="199">Victoris? Licet Argolici sibi gloria belli</l>
                <l xml:id="d001l201" n="200">Cesserit et primam regni superaverit urbem,</l>
                <l xml:id="d001l202" n="201">Id Iovis ira fuit: scelerum gens illa pependit</l>
                <l xml:id="d001l203" n="202">Supplicia et veterum poenas infausta malorum.</l>
                <l xml:id="d001l204" n="203">Nunc te fata vocant, hostes quo vindice contra</l>
                <l xml:id="d001l205" n="204">Facta luant meriti: sontes sic ira deorum</l>
                <l xml:id="d001l206" n="205">Corripit et variis mortalia casibus angit.</l>
                <l xml:id="d001l207" n="206">Tu velut ignitum fulgur super agmina rumpes:</l>
                <l xml:id="d001l208" n="207">Relligionis enim violatae sanguine pendent</l>
                <l xml:id="d001l209" n="208">Supplicia et diro victi sub Marte peribunt.</l>
                <l xml:id="d001l210" n="209">Quid tantum horrescis pecudes et vulgus inerme?</l>
                <l xml:id="d001l211" n="210">Durum a stirpe tuis genus est et sueta iuventus</l>
                <l xml:id="d001l212" n="211">Militiae atque operum patiens et Martis anhela.</l>
                <l xml:id="d001l213" n="212">Intereunt illi ferro nec saxea circum</l>
                <l xml:id="d001l214" n="213">Membra rigent sequiturque suo de vulnere sanguis;</l>
                <l xml:id="d001l215" n="214">Et tegetes habitant et aluntur carnibus ustis;</l>
                <l xml:id="d001l216" n="215">Quadrupedes dum praecipitant, et pectora rumpunt</l>
                <l xml:id="d001l217" n="216">Pectoribus, sternuntur humi; sub vomere tauri</l>
                <l xml:id="d001l218" n="217">Insudant domiti nec spirant naribus ignes.</l>
                <l xml:id="d001l219" n="218">Aude, ingens rex, in Teucros, si fortiter audes!</l>
                <l xml:id="d001l220" n="219">Quo tandem casus Danaum tristesque ruinas</l>
                <l xml:id="d001l221" n="220">Usque feres, tantae lachrymis sine caedis acervos,</l>
                <l xml:id="d001l222" n="221">Heu dolor, et laceros artus? Quis funera fando</l>
                <l xml:id="d001l223" n="222">Explicet et diras complerit carmine mortes?</l>
                <l xml:id="d001l224" n="223">Non ego, si centum voces et ferreus oris</l>
                <l xml:id="d001l225" n="224">Immortale tonet rictus, crudelia possem</l>
                <l xml:id="d001l226" n="225">Excidia et tantos lachrymis aequare dolores.</l>
                <l xml:id="d001l227" n="226">Non sexus, non aetatis, nec sanguinis illum</l>
                <l xml:id="d001l228" n="227">Flexit honor, non templa deum cultusque, nec arae</l>
                <l xml:id="d001l229" n="228">Aeternique lares: heu, quam simulacra deorum</l>
                <l xml:id="d001l230" n="229">Ingemuere simul, victor cum caedis anhelus</l>
                <l xml:id="d001l231" n="230">Cessit in arbitrium peteret quodcunque voluptas</l>
                <l xml:id="d001l232" n="231">Gentis ad excidium! "Liceat saevire per omnes -</l>
                <l xml:id="d001l233" n="232">Inquit - et ante deos fas esto explere furorem</l>
                <l xml:id="d001l234" n="233">Omnigenum sexus! Memorant tot saecula Troiam</l>
                <l xml:id="d001l235" n="234">Et Priamum et natos Danaum cecidisse sub armis;</l>
                <l xml:id="d001l236" n="235">Respectu nullo moti pietatis Achivi</l>
                <l xml:id="d001l237" n="236">Iliades rapuere: vices nunc reddite genti!"</l>
                <l xml:id="d001l238" n="237">Haud mora, festinant: cui tum satiata libido?</l>
                <l xml:id="d001l239" n="238">Expediunt gladios oriturque miserrima caedes</l>
                <l xml:id="d001l240" n="239">Orbis ad excidium similis: per strata viarum</l>
                <l xml:id="d001l241" n="240">Perque domos, per templa deum genus omne trucidant,</l>
                <l xml:id="d001l242" n="241">In iugulos acuunt enses; exangue iacebat</l>
                <l xml:id="d001l243" n="242">Vulgus, ubique cruor et plurima caedis imago:</l>
                <l xml:id="d001l244" n="243">Hic ictus ferientum audiri et saeva sub auras</l>
                <l xml:id="d001l245" n="244">Vulnera, tum sonitus ferri gemitusque cadentum.</l>
                <l xml:id="d001l246" n="245">Undique caesorum sordebat sanguine tellus:</l>
                <l xml:id="d001l247" n="246">In gremio puer altricis confossus et altrix</l>
                <l xml:id="d001l248" n="247">Strata iacet, genitor flentem complexus alumnum</l>
                <l xml:id="d001l249" n="248">Occidit, heu teneri coniunx miseranda sub ulnis</l>
                <l xml:id="d001l250" n="249">Coniugis, impliciti natis iacuere parentes.</l>
                <l xml:id="d001l251" n="250">Turba puellarum materna sub ubera lugens</l>
                <l xml:id="d001l252" n="251">Ante aras tunsis supplex ad pectora palmis</l>
                <l xml:id="d001l253" n="252">Implorant veniam feriuntque ululatibus auras:</l>
                <l xml:id="d001l254" n="253">Tum furiae et crebrae caedes, tum ferreus imber</l>
                <l xml:id="d001l255" n="254">Sanguinis imbuitur; nil diis praesentibus ulli</l>
                <l xml:id="d001l256" n="255">Cum gemitu valuere preces: non audit ab astris</l>
                <l xml:id="d001l257" n="256">Iupiter et longe stridentibus obstrepit aures.</l>
                <l xml:id="d001l258" n="257">Illa virum luget, caesos dolet altera fratres,</l>
                <l xml:id="d001l259" n="258">Infelix una ante alias, matura Polyxo,</l>
                <l xml:id="d001l260" n="259">Visceribus ruptis partum laxavit inanem;</l>
                <l xml:id="d001l261" n="260">Virginibus raptis, truncis infantibus, omnes</l>
                <l xml:id="d001l262" n="261">Alter in alterius tabo iacuere perempti.</l>
                <l xml:id="d001l263" n="262">Haud vis tanta fuit respersi sanguinis olim</l>
                <l xml:id="d001l264" n="263">Cum cecidit Thebae diro populata sub hoste,</l>
                <l xml:id="d001l265" n="264">Argolicis necdum sacrum ruit Ilion armis</l>
                <l xml:id="d001l266" n="265">Aut eversa solo tellus miseranda Sagunti.</l>
                <l xml:id="d001l267" n="266">Inde arma et spolia imperii de postibus altis,</l>
                <l xml:id="d001l268" n="267">Terrarum exuvias, quas tot per saecula reges</l>
                <l xml:id="d001l269" n="268">Affixere deis devictae insignia gentis,</l>
                <l xml:id="d001l270" n="269">Corripuisse ferunt: sacris de sedibus aurum</l>
                <l xml:id="d001l271" n="270">Effigiesque deum minio gemmisque nitentes</l>
                <l xml:id="d001l272" n="271">Et picturatas ubi vernat purpura vestes</l>
                <l xml:id="d001l273" n="272">Argentique et opes, quantum non omnis in unum</l>
                <l xml:id="d001l274" n="273">Asia congereret Croesi nec ditia regna.</l>
                <l xml:id="d001l275" n="274">Si quibus infelix fatum victor ve pepercit,</l>
                <l xml:id="d001l276" n="275">Incolumes longe gravior fortuna sequuta est:</l>
                <l xml:id="d001l277" n="276">Semineces alii celsis de moenibus urbis</l>
                <l xml:id="d001l278" n="277">Precipitant sese pelago ratibusque propinquis</l>
                <l xml:id="d001l279" n="278">Insiliunt, alii mediis in fluctibus icti</l>
                <l xml:id="d001l280" n="279">Expirant, salsis alii merguntur in undis;</l>
                <l xml:id="d001l281" n="280">Captivi fastus et servitutis acerbae</l>
                <l xml:id="d001l282" n="281">Saevitiem passi degunt in luctibus annos;</l>
                <l xml:id="d001l283" n="282">Perpauci tandem pacta mercede redempti,</l>
                <l xml:id="d001l284" n="283">Hic alii victus quaerunt, rerum omnium egeni,</l>
                <l xml:id="d001l285" n="284">Aspectus patriae memores prolisque peremptae.</l>
                <l xml:id="d001l286" n="285">Sic fortuna viros variis funesta cadentes</l>
                <l xml:id="d001l287" n="286">Exposuit fatis: gravis haec nimis ira fuit diis!</l>
                <l xml:id="d001l288" n="287">Aude, ingens rex, et magnos adorire paratus:</l>
                <l xml:id="d001l289" n="288">Elige de numero, qui tete in bella sequantur</l>
                <l xml:id="d001l290" n="289">Praestantes virtute viros, et rebus et armis</l>
                <l xml:id="d001l291" n="290">Instrue delectos, laudum quos alta cupido</l>
                <l xml:id="d001l292" n="291">Excitet et leti non terreat umbra futuri.</l>
                <l xml:id="d001l293" n="292">Hinc acies atque hinc, quarum tot milia bello</l>
                <l xml:id="d001l294" n="293">Suggerit Europae nobis opulentior orbis:</l>
                <l xml:id="d001l295" n="294">Haud animi virtute sumus nec viribus infra</l>
                <l xml:id="d001l296" n="295">Gentibus illius, ferro praestamus et auro.</l>
                <l xml:id="d001l297" n="296">Iam spe vince metum, cum diis ultoribus hosti</l>
                <l xml:id="d001l298" n="297">Obvius incedas, collatis excipe signis</l>
                <l xml:id="d001l299" n="298">Agmina, felices flabunt a puppibus aurae;</l>
                <l xml:id="d001l300" n="299">Subsident strati fluctus nimbique silebunt</l>
                <l xml:id="d001l301" n="300">Et Thetis et Glaucus pontique exercitus omnis</l>
                <l xml:id="d001l302" n="301">Cornua torquebunt velarum et brachia remis</l>
                <l xml:id="d001l303" n="302">Intendent clavumque reget Neptunus in undis.</l>
                <l xml:id="d001l304" n="303">Ipse deos inter puppi conspectus ab alta,</l>
                <l xml:id="d001l305" n="304">Ora Iovi similis, humeros et pectora Marti,</l>
                <l xml:id="d001l306" n="305">Hortator belli vires pugnantibus et spem</l>
                <l xml:id="d001l307" n="306">Auxeris, ignitum fulgur velut hostibus idem</l>
                <l xml:id="d001l308" n="307">Terror eris: quantas animosa in proelia clades</l>
                <l xml:id="d001l309" n="308">Edideris, quam multa, pater Neptune, sub undis</l>
                <l xml:id="d001l310" n="309">Signa ducum, clipeos, galeas et corpora volves,</l>
                <l xml:id="d001l311" n="310">Sanguine currentes mutabis decolor undas</l>
                <l xml:id="d001l312" n="311">Caesorumque avidi laniabunt viscera pisces!</l>
                <l xml:id="d001l313" n="312">Tempus erit, cum rex terrarum victor ubique</l>
                <l xml:id="d001l314" n="313">Dona recognosces populorum et tempora lauro</l>
                <l xml:id="d001l315" n="314">Cinctus in occursu libaveris oscula nato;</l>
                <l xml:id="d001l316" n="315">Tunc immortali celebrant qui carmine reges</l>
                <l xml:id="d001l317" n="316">Caesaris Alfonsi laudes annalibus addent:</l>
                <l xml:id="d001l318" n="317">Primus ego ingrediar sacrum modo iusseris antrum</l>
                <l xml:id="d001l319" n="318">Aonidum, referam divos, heroas et arma,</l>
                <l xml:id="d001l320" n="319">Quo diro sub Marte instruxeris ordine classem</l>
                <l xml:id="d001l321" n="320">Quo ve acies, quantas strages inieceris hosti,</l>
                <l xml:id="d001l322" n="321">Et quoscunque tua partos virtute triumphos.</l>
            </div1>
        </body>
    </text>
</TEI>
