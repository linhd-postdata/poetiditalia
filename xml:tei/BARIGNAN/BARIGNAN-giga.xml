<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BARIGNAN-giga">
                    <title>Gigantomachia</title>
                    <title type="short">Gigantomachia</title>
                    <abbr>Gigant.</abbr>
                    <bibl>G. Nonni, 1988</bibl>
                </title>
                <author xml:id="BARIGNAN" n="282.000">
                    <name>Barignani, Fabio</name>
                    <date>saec. XVI</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Fabio Barignani</persName>
                    <abbr>BARIGNANI</abbr>
                </author>
                <respStmt>
                    <resp>Reference basis text</resp>
                    <name>G. Nonni, 1988</name>
                </respStmt>
            </titleStmt>
            <extent>
                <measure unit="words" quantity="22842">22842</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>G. Nonni, 1988</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Stefano Di Brazzano</bibl>
                </head>
                <l xml:id="d001l1" n="1">Ausonii ducis arma cano totamque coactam</l>
                <l xml:id="d001l2" n="2">Trinacriam in Martem, superum cum numine ductus</l>
                <l xml:id="d001l3" n="3">Per mare velivolum Siculas pervenit ad oras,</l>
                <l xml:id="d001l4" n="4">Quo tremefacta poli Titanum viribus astra</l>
                <l xml:id="d001l5" n="5">Eriperet divosque omni obsidione levaret,</l>
                <l xml:id="d001l6" n="6">Terrigenum dextra imposito cum cessit Olympo</l>
                <l xml:id="d001l7" n="7">Aetna et sublimis iacuit sub vertice Pindi.</l>
                <l xml:id="d001l8" n="8">Dic mihi, Musa, Iovis proles castissima, regem</l>
                <l xml:id="d001l9" n="9">Cur superum bello superosque lacessere divos</l>
                <l xml:id="d001l10" n="10">Saevi terrigenae tantasque imponere moles</l>
                <l xml:id="d001l11" n="11">Montibus et summum sunt ausi invadere caelum?</l>
                <l xml:id="d001l12" n="12">Tanta sui generis tenuit fiducia! Tantae</l>
                <l xml:id="d001l13" n="13">Urgebant immensa hominum tum pectora curae!</l>
                <l xml:id="d001l14" n="14">Insula in Hesperium scopulis protenditur aequor</l>
                <l xml:id="d001l15" n="15">Longa tribus, priscis Sicania dicta colonis.</l>
                <l xml:id="d001l16" n="16">Italiam spectat quondam et coniuncta Pelorus</l>
                <l xml:id="d001l17" n="17">Arva sibi; in Libyam Lilybeia culmina tendunt</l>
                <l xml:id="d001l18" n="18">Argolicosque, Pachyne, vident tua littora campos.</l>
                <l xml:id="d001l19" n="19">Insonat horrificis undans flamma Aetna ruinis,</l>
                <l xml:id="d001l20" n="20">Viscera vulsa sibi liquefactaque saxa sub auras</l>
                <l xml:id="d001l21" n="21">Cum gemitu glomerans fundoque exaestuat imo.</l>
                <l xml:id="d001l22" n="22">Nereis hic, Glauco aequoreo dilecta venenis</l>
                <l xml:id="d001l23" n="23">Circaeisque infecta, cavas se iecit in undas.</l>
                <l xml:id="d001l24" n="24">Pube tenus virgo est, caudae postrema luporum</l>
                <l xml:id="d001l25" n="25">Delphinumque atrique canes immania turpant</l>
                <l xml:id="d001l26" n="26">Pectora. Tum fracta reboant ad littora voce</l>
                <l xml:id="d001l27" n="27">Ora exsertantis navesque in caeca trahentis</l>
                <l xml:id="d001l28" n="28">Saxa, canum rictus saevorumque ora luporum.</l>
                <l xml:id="d001l29" n="29">Servat adhuc morem antiquum male cauta Charybdis:</l>
                <l xml:id="d001l30" n="30">Non contenta manu Alcidae, non territa poena</l>
                <l xml:id="d001l31" n="31">Supplicioque gravi, septem alto vortice fluctus</l>
                <l xml:id="d001l32" n="32">Sorbet in abruptum, totidem mox saeva cavernis</l>
                <l xml:id="d001l33" n="33">Erigit in caelum et rorantia verberat unda</l>
                <l xml:id="d001l34" n="34">Sidera cum strepitu rauco exsultatque furitque</l>
                <l xml:id="d001l35" n="35">Effervetque vadis atque aestu miscet arenas.</l>
                <l xml:id="d001l36" n="36">Scrupea, nigra fuit vastoque immanis hiatu</l>
                <l xml:id="d001l37" n="37">Spelunca et tantum sub terras acta Cydonis</l>
                <l xml:id="d001l38" n="38">Quantum arcus latos telum portendit in agros.</l>
                <l xml:id="d001l39" n="39">Hic in disiectis, convulsis atque ruina,</l>
                <l xml:id="d001l40" n="40">Rupibus exhalant curvatos mille recessus</l>
                <l xml:id="d001l41" n="41">Mille aliae. Saevi fuerant haec antra Typhoei</l>
                <l xml:id="d001l42" n="42">Soleque inaccessae sedes, qui pectora postquam</l>
                <l xml:id="d001l43" n="43">Materna subduxit humo, sibi mille petivit</l>
                <l xml:id="d001l44" n="44">Horrendos socios, fecundam solvit et alvum</l>
                <l xml:id="d001l45" n="45">Terra parens. Voti tum compos factus, in omnes</l>
                <l xml:id="d001l46" n="46">Imperium tenuit. Coniux data Achidia natum</l>
                <l xml:id="d001l47" n="47">Anthropophagum imo quondam est enixa sub antro.</l>
                <l xml:id="d001l48" n="48">Uxores aliis eosdem, nec iam minor illis</l>
                <l xml:id="d001l49" n="49">Vis rabiesque viget: popularant proxima rura,</l>
                <l xml:id="d001l50" n="50">Vastarant urbes; homines cum forte necarant,</l>
                <l xml:id="d001l51" n="51">Semineces rabidis mandebant dentibus artus.</l>
                <l xml:id="d001l52" n="52">Nunc resupinus humi nigroque inglorius antro</l>
                <l xml:id="d001l53" n="53">Ille iacet saniem eructans horrendaque volvit</l>
                <l xml:id="d001l54" n="54">Membra; per assuetos saevit nunc milite campos.</l>
                <l xml:id="d001l55" n="55">Illi indignantes per saxa sonantia late</l>
                <l xml:id="d001l56" n="56">Cum clamore ruunt magno et vestigia firmant</l>
                <l xml:id="d001l57" n="57">Obtruncae pinus ac coniferae cyparissi.</l>
                <l xml:id="d001l58" n="58">Exercent varias artes: hi rapta colonis</l>
                <l xml:id="d001l59" n="59">Olim armenta altos per montes atque perustum</l>
                <l xml:id="d001l60" n="60">Ardentis cervicis onus qua degravat Aetna</l>
                <l xml:id="d001l61" n="61">Ducunt et lustrant amnes et montis aprici</l>
                <l xml:id="d001l62" n="62">Culmina. Solamen de collo fistula pendet</l>
                <l xml:id="d001l63" n="63">Senseruntque cavae pastoria sibila valles.</l>
                <l xml:id="d001l64" n="64">Est data cura aliis natos educere saxis,</l>
                <l xml:id="d001l65" n="65">Instruere ad vires artesque docere paternas,</l>
                <l xml:id="d001l66" n="66">Ut patriis hilares possint inolescere in armis.</l>
                <l xml:id="d001l67" n="67">Hi procul immunes pendent de rupe, sed herbae</l>
                <l xml:id="d001l68" n="68">Cum siccam perferre sitim Phoeboque gravari</l>
                <l xml:id="d001l69" n="69">Incipiunt torrensque ardentes Syrius Indos</l>
                <l xml:id="d001l70" n="70">Fauce premit radiis tepefactaque flumina fumant,</l>
                <l xml:id="d001l71" n="71">Regem ipsi exportant humeris ut Medus Hydaspes,</l>
                <l xml:id="d001l72" n="72">Lydia, Pellaei et gens fortunata Canopi</l>
                <l xml:id="d001l73" n="73">Atque ferunt venerabile onus; tum saxa relinquunt,</l>
                <l xml:id="d001l74" n="74">Irrumpunt nemori et virgulta sonantia silvis</l>
                <l xml:id="d001l75" n="75">Concedunt pedibus. Strepitu intonuere profundae</l>
                <l xml:id="d001l76" n="76">Valles ac veluti irati de carcere venti</l>
                <l xml:id="d001l77" n="77">Aeolio incubuere mari totusque remugit</l>
                <l xml:id="d001l78" n="78">Pontus et aequoreo lambit Titania fluctu</l>
                <l xml:id="d001l79" n="79">Sidera: tunc rapidi perflant freta longa salemque</l>
                <l xml:id="d001l80" n="80">Sede cient ima, madido fundoque revolvunt.</l>
                <l xml:id="d001l81" n="81">Sic, ubi fusa cohors campos obsedit apertos,</l>
                <l xml:id="d001l82" n="82">Diducunt sese saltusque indagine cingunt.</l>
                <l xml:id="d001l83" n="83">Hinc illinc fugere auritos e montibus altis</l>
                <l xml:id="d001l84" n="84">Conspiceres lepores, agiles hic agmina cervos</l>
                <l xml:id="d001l85" n="85">Pulverulenta fuga glomerare et nubila toto</l>
                <l xml:id="d001l86" n="86">Involitare polo tenebrasque insurgere campis.</l>
                <l xml:id="d001l87" n="87">Dissultat perculsa Echo atque ad littora voces</l>
                <l xml:id="d001l88" n="88">Intonsi volvunt colles missasque remittunt</l>
                <l xml:id="d001l89" n="89">Inclusae valles, tremefactae vertice toto</l>
                <l xml:id="d001l90" n="90">Concutiunt silvae frondes nutuque comarum.</l>
                <l xml:id="d001l91" n="91">Nulla sit humanae prorsus cum copia linguae,</l>
                <l xml:id="d001l92" n="92">Incipiunt seras passim ingeminare querelas.</l>
                <l xml:id="d001l93" n="93">Naturae haud prosunt artes, non viribus ullis</l>
                <l xml:id="d001l94" n="94">Nec celeri vitant Titanum vulnera cursu.</l>
                <l xml:id="d001l95" n="95">Inde ubi Phoebus, equis terras emensus anhelis,</l>
                <l xml:id="d001l96" n="96">Tinxit aqua Oceani lucem, sub saxa reverti,</l>
                <l xml:id="d001l97" n="97">Antra, domus sanie horrentes atroque natantes</l>
                <l xml:id="d001l98" n="98">Sanguine; tunc adstant laeti montesque ferarum</l>
                <l xml:id="d001l99" n="99">Ad saxum frangunt et adhuc spirantia membra</l>
                <l xml:id="d001l100" n="100">Dentibus illaniant; expleti corpore toto</l>
                <l xml:id="d001l101" n="101">Sanguineam oppetiunt terram vinoque sepultos</l>
                <l xml:id="d001l102" n="102">Vix antra accipiunt immensa. Hic corpore somnum</l>
                <l xml:id="d001l103" n="103">Eiectant vasto, fluitant per labra cruenta</l>
                <l xml:id="d001l104" n="104">Cum tabo frusta et gelido concreta cruore</l>
                <l xml:id="d001l105" n="105">Barba riget, currunt perplexa per ora capilli.</l>
                <l xml:id="d001l106" n="106">Sed cum clara polum, roseis subvecta quadrigis,</l>
                <l xml:id="d001l107" n="107">Aurora illustrat, confestim littora complent</l>
                <l xml:id="d001l108" n="108">An ullas videant puppes: nam sola voluptas</l>
                <l xml:id="d001l109" n="109">Est mactare homines. Siculo dein littore passi,</l>
                <l xml:id="d001l110" n="110">Ad solitas redeunt artes rursusque supinos</l>
                <l xml:id="d001l111" n="111">Exsuperant colles saltusque ferasque fatigant.</l>
                <l xml:id="d001l112" n="112">Assiduus quoque reginam per frondea rura</l>
                <l xml:id="d001l113" n="113">Exercet sub sole labor, quae maxima regi est</l>
                <l xml:id="d001l114" n="114">Et soror et coniunx partuque est edita eodem.</l>
                <l xml:id="d001l115" n="115">Irruit in silvas saeva et vocat agmina secum</l>
                <l xml:id="d001l116" n="116">Trinacridum praeda exsultans ac caede ferarum.</l>
                <l xml:id="d001l117" n="117">Regia progenies septenos ordine solis</l>
                <l xml:id="d001l118" n="118">Viderat anfractus nec corpore grandior alter</l>
                <l xml:id="d001l119" n="119">Anguipedum fuerat iamque arduus ardua collo</l>
                <l xml:id="d001l120" n="120">Sidera pulsabat, iam viribus ille parentem</l>
                <l xml:id="d001l121" n="121">Aequans fulmineis horrendum saepe lacertis</l>
                <l xml:id="d001l122" n="122">Ornos aut celsi tollens capita aspera montis</l>
                <l xml:id="d001l123" n="123">Vibrabat per inane humerum nec dena tegebant</l>
                <l xml:id="d001l124" n="124">Tegmina aprum squamis setisque innexa cruentis.</l>
                <l xml:id="d001l125" n="125">Heu, quanta se mole movet quantusque sub antro</l>
                <l xml:id="d001l126" n="126">Intonat et vacuum convolvit lumine pectus</l>
                <l xml:id="d001l127" n="127">Seque suumque patrem rerumque hominumque potentem,</l>
                <l xml:id="d001l128" n="128">Nullos esse deos credit, totam sibi terram</l>
                <l xml:id="d001l129" n="129">Parere et quid sint radii, quid lumina Phoebi,</l>
                <l xml:id="d001l130" n="130">Quid Phoebe, quid sint errantia sidera caeli,</l>
                <l xml:id="d001l131" n="131">Quid caelum ignorat: sibi ducit cuncta creata.</l>
                <l xml:id="d001l132" n="132">Nullum alium pendit, sed cunctos temnit et odit,</l>
                <l xml:id="d001l133" n="133">Si deturque, necet. Iusto discrimine cursum</l>
                <l xml:id="d001l134" n="134">Ducebat medium Titan, cum protinus ira</l>
                <l xml:id="d001l135" n="135">Insanus genitorem adiit torvoque repente</l>
                <l xml:id="d001l136" n="136">Lumine conclamans calefacto haec pectore tandem</l>
                <l xml:id="d001l137" n="137">Verba dedit: "Magnum nostri tibi dedecus, ecce,</l>
                <l xml:id="d001l138" n="138">Imperii refero, genitor, quod nuper in aure</l>
                <l xml:id="d001l139" n="139">Deposui: nostrae nimirum iurgia gentis.</l>
                <l xml:id="d001l140" n="140">Interimens ego nunc hominem, cum murmure sensi</l>
                <l xml:id="d001l141" n="141">Implorare Iovem. 'Quisnam est hic Iuppiter, inquam,</l>
                <l xml:id="d001l142" n="142">Dic mihi'. Tunc ille: 'Est hic deus, imperat astris</l>
                <l xml:id="d001l143" n="143">Mortalesque regit'. Dixi clamore tremendo:</l>
                <l xml:id="d001l144" n="144">'Ille iuvet miserum, miserum te Iuppiter iste</l>
                <l xml:id="d001l145" n="145">Eripiat mihi, nunc genitor sit Iuppiter'. Ille:</l>
                <l xml:id="d001l146" n="146">'Est deus, ille deus quo nullus grandior exstat'.</l>
                <l xml:id="d001l147" n="147">Tunc manibus trepidum laceravi; tunc mea sensit</l>
                <l xml:id="d001l148" n="148">Verbera, tunc tremulos consumpsi dentibus artus.</l>
                <l xml:id="d001l149" n="149">Nunc age, quid caelum est, quisnamne est Iuppiter iste?</l>
                <l xml:id="d001l150" n="150">Sed, quicumque fuit, statui tentare queatne</l>
                <l xml:id="d001l151" n="151">Viribus hic obstare meis. Nam vivere nullum</l>
                <l xml:id="d001l152" n="152">Posse puto, qui te imperio vel milite vincat".</l>
                <l xml:id="d001l153" n="153">Iamque patri saevus furiis exarserat atro</l>
                <l xml:id="d001l154" n="154">Felle dolor; mora nulla fero, statim improbus arma,</l>
                <l xml:id="d001l155" n="155">Arma amens fremit, arma antro saxoque requirit.</l>
                <l xml:id="d001l156" n="156">Saevit amor ferri, scelerata insania saevit,</l>
                <l xml:id="d001l157" n="157">Ingemit ardentique irarum fluctuat aestu</l>
                <l xml:id="d001l158" n="158">Infrendensque gravisque omnes populumque senatumque</l>
                <l xml:id="d001l159" n="159">Evocat. Ecce ruit latebroso pumice turba.</l>
                <l xml:id="d001l160" n="160">Hic monte armatus, pinu hic, hic ilice dura,</l>
                <l xml:id="d001l161" n="161">Concilium horrendum, ad saevi penetralia regis</l>
                <l xml:id="d001l162" n="162">Cuncti adeunt regem, qui post suspiria multa</l>
                <l xml:id="d001l163" n="163">His tandem graviter verba indignantia prompsit:</l>
                <l xml:id="d001l164" n="164">"Num vestras, socii, nunc ivit fama per aures,</l>
                <l xml:id="d001l165" n="165">Nescio quem regnare Iovem, qui hunc aera magnum</l>
                <l xml:id="d001l166" n="166">(Sic perhibent) regit? Ah facinus quod tanta potestas</l>
                <l xml:id="d001l167" n="167">Sit data parvo isti. Mihi, qui sum corpore tanto,</l>
                <l xml:id="d001l168" n="168">Viribus invictis, non sunt haec iura regendi.</l>
                <l xml:id="d001l169" n="169">Hactenus haud factum nobis innotuit omne:</l>
                <l xml:id="d001l170" n="170">Mirabar caelum et mecum sic ipse fruebar</l>
                <l xml:id="d001l171" n="171">Arridens plaudensque mihi, mirabar et imbre</l>
                <l xml:id="d001l172" n="172">Cur non semper humus maduisset; at humida quaedam</l>
                <l xml:id="d001l173" n="173">Nubila nunc surgunt, nunc est clarissimus aer.</l>
                <l xml:id="d001l174" n="174">Sed pulchra, o socii, mihi nunc atque apta libido</l>
                <l xml:id="d001l175" n="175">Incessit montes imponere montibus, alta</l>
                <l xml:id="d001l176" n="176">Adglomerare iugis iuga et huic ascendere caelo,</l>
                <l xml:id="d001l177" n="177">Ut videam, experiar quisnam sit Iuppiter. Illas</l>
                <l xml:id="d001l178" n="178">Cum teneam sedes, primum hunc a fronte prehensum</l>
                <l xml:id="d001l179" n="179">Praecipitem summo volvam per nubila caelo.</l>
                <l xml:id="d001l180" n="180">Ipse subibo humeris vestem, quam perfidus iste</l>
                <l xml:id="d001l181" n="181">Sustinet auratam sceptrumque tenere lubebit.</l>
                <l xml:id="d001l182" n="182">Si myrrha hunc mulcet mundus, me terra cruore</l>
                <l xml:id="d001l183" n="183">Deliniet: nobis altaria sanguine fusa.</l>
                <l xml:id="d001l184" n="184">Verum aliis, quicumque Iovi regique nefando</l>
                <l xml:id="d001l185" n="185">Auxilium tulerit, discerpam dentibus artus.</l>
                <l xml:id="d001l186" n="186">Quos ego... Sed nimium differtur temporis annis</l>
                <l xml:id="d001l187" n="187">Excidioque Iovis, sed nunc mea numina totus</l>
                <l xml:id="d001l188" n="188">Ut colat, ut servet mundus, veneretur honore,</l>
                <l xml:id="d001l189" n="189">Astrigero descende polo, descende, profane</l>
                <l xml:id="d001l190" n="190">(Nam iubeo et cogam), iam iam descende nec aula</l>
                <l xml:id="d001l191" n="191">Tam celsa tua sceptra tene tibi, Iuppiter, inquam.</l>
                <l xml:id="d001l192" n="192">Cera aures obdis? Cur non te deicis inde</l>
                <l xml:id="d001l193" n="193">Dum mea dextra tacet, dum vim non suscitat ira?</l>
                <l xml:id="d001l194" n="194">In caelo regnas, numen tu te asseris, orbis</l>
                <l xml:id="d001l195" n="195">Thura Sabaea cremat fumumque per aera spargit;</l>
                <l xml:id="d001l196" n="196">Sic lenit; tu, tu interea dabis, improbe, dignas</l>
                <l xml:id="d001l197" n="197">Sanguine et ipse tuo poenas: nam sanguine nostrae</l>
                <l xml:id="d001l198" n="198">Irae mulcentur, caedes est summa voluptas.</l>
                <l xml:id="d001l199" n="199">Nunc, o grata cohors, vigeat quo gloria nostri</l>
                <l xml:id="d001l200" n="200">Imperii semper, consuetas exsere vires,</l>
                <l xml:id="d001l201" n="201">Exsere, nam (mihi crede) illuc ascendere certum est".</l>
                <l xml:id="d001l202" n="202">Haec ubi dicta dedit, dictis succensa Typhoei</l>
                <l xml:id="d001l203" n="203">Arma volunt poscuntque simul rapiuntque iuventus.</l>
                <l xml:id="d001l204" n="204">Fervet amor ferri. Ante alios prior ipse Gigantes</l>
                <l xml:id="d001l205" n="205">Ingentem iaculat montem et se fervidus infert.</l>
                <l xml:id="d001l206" n="206">Hic alte volitans liquefactus ab aetheris aestu</l>
                <l xml:id="d001l207" n="207">Decidit excandens, tantis est viribus actus.</l>
                <l xml:id="d001l208" n="208">Palluerant facto divi pulsique fragore</l>
                <l xml:id="d001l209" n="209">Arcibus institerunt bipatentibus; ipse senatum</l>
                <l xml:id="d001l210" n="210">Iuppiter accersit, concurrunt undique sancti</l>
                <l xml:id="d001l211" n="211">Caelicolae ad regem, solio qui innixus eburno</l>
                <l xml:id="d001l212" n="212">Infit. Eo incipiente loqui domus alta silescit,</l>
                <l xml:id="d001l213" n="213">Intonuere poli, Zephyri posuere, iacentes</l>
                <l xml:id="d001l214" n="214">Littora presserunt undae murmurque resedit.</l>
                <l xml:id="d001l215" n="215">Horrificam capitis metuendi terque quaterque</l>
                <l xml:id="d001l216" n="216">Caesariem quatiens ferventi haec pectore prompsit:</l>
                <l xml:id="d001l217" n="217">"Cernite, caelicolae, quae retia tendere caelo</l>
                <l xml:id="d001l218" n="218">Progenies infanda paret, quot summa minentur</l>
                <l xml:id="d001l219" n="219">Aethera in excelsum iam culmina quantaque terris</l>
                <l xml:id="d001l220" n="220">Improbitas huius generis. Sit et impius auctor</l>
                <l xml:id="d001l221" n="221">Titan, terra parens, nullo discrimine habebo.</l>
                <l xml:id="d001l222" n="222">Nonne ego sum superum princeps? Num perfida proles,</l>
                <l xml:id="d001l223" n="223">Iure carens omni, gestis belloque lacessat?</l>
                <l xml:id="d001l224" n="224">Per pice torrentes ripas, per flumina fratris</l>
                <l xml:id="d001l225" n="225">Tartarei, iuro me numquam dedecus istud</l>
                <l xml:id="d001l226" n="226">Passurum. Pariter sit Iuppiter omnibus idem".</l>
                <l xml:id="d001l227" n="227">Haec ubi, confestim solio se sustulit aureo,</l>
                <l xml:id="d001l228" n="228">Quem tegit hinc atque hinc procerum turba ordine nullo</l>
                <l xml:id="d001l229" n="229">Ducit et ad portas. Saevi ut monumenta doloris</l>
                <l xml:id="d001l230" n="230">Hausit, detraxit has imo pectore voces:</l>
                <l xml:id="d001l231" n="231">"Quas poenas mihi, terra, lues, quas digna propago</l>
                <l xml:id="d001l232" n="232">Fulmine, digna mori! Iovis irrita numina numquam</l>
                <l xml:id="d001l233" n="233">Contempta aut fuerint. Sit nunc quoque Iuppiter is qui</l>
                <l xml:id="d001l234" n="234">Esse solet, totum dum rexit numine mundum.</l>
                <l xml:id="d001l235" n="235">O genitrix miseranda, tuae quot funera prolis</l>
                <l xml:id="d001l236" n="236">Inspicies (dextra et veluti lacrimantia tersit</l>
                <l xml:id="d001l237" n="237">Lumina), cum superos duros atque astra vocabis.</l>
                <l xml:id="d001l238" n="238">Arebunt herbae madefactaque sanguine mater</l>
                <l xml:id="d001l239" n="239">Terra suo latices puros, sata laeta negabit;</l>
                <l xml:id="d001l240" n="240">Ne videat, frustra steterit discincta capillos.</l>
                <l xml:id="d001l241" n="241">Grandia pallenti mirabitur ore viator</l>
                <l xml:id="d001l242" n="242">Aridus effossis suspectans ossa sepulcris.</l>
                <l xml:id="d001l243" n="243">Bustum, mater, eris natis et viscere condes</l>
                <l xml:id="d001l244" n="244">Viscera cara tuo, rigidis cum pectora palmis</l>
                <l xml:id="d001l245" n="245">Planges atque hirtos laniabis maesta capillos".</l>
                <l xml:id="d001l246" n="246">Sic memorans largis lacrimis aspersa rigabat</l>
                <l xml:id="d001l247" n="247">Ora; dei flebant; imis tum nubila terris</l>
                <l xml:id="d001l248" n="248">Incubuere atra et fulgoribus aethra coruscis</l>
                <l xml:id="d001l249" n="249">Extulit humani praenuntia signa doloris.</l>
                <l xml:id="d001l250" n="250">Mercurium tristi tum sic Saturnius ore</l>
                <l xml:id="d001l251" n="251">Compellat madidoque humectat flumine vultus:</l>
                <l xml:id="d001l252" n="252">"Vade, age, nate, leves defer mea iussa per auras</l>
                <l xml:id="d001l253" n="253">Nimborum in patriam, ventos ubi nostra furentes</l>
                <l xml:id="d001l254" n="254">Progenies cohibet vinclisque et carcere frenat,</l>
                <l xml:id="d001l255" n="255">Nomine et huic nostro referes ut laxet ab atro</l>
                <l xml:id="d001l256" n="256">Carcere turbineos volucres imbresque sonoros</l>
                <l xml:id="d001l257" n="257">Antris excutiat Sicanaque littora perflet".</l>
                <l xml:id="d001l258" n="258">Vix ea fatus erat divum pater atque hominum rex,</l>
                <l xml:id="d001l259" n="259">Cum deus exsequitur iussum et talaria plantis</l>
                <l xml:id="d001l260" n="260">Aurea subnectit, quae portant aequora supra</l>
                <l xml:id="d001l261" n="261">Incolumem, caelum dum pennis findit apertum.</l>
                <l xml:id="d001l262" n="262">Tum virgam capit (hac tristis sub faucibus Orci</l>
                <l xml:id="d001l263" n="263">Cerberon haud metuens, cum colla inflata veneno</l>
                <l xml:id="d001l264" n="264">Degravat oblatrans, torpentis ad ostia Lethes</l>
                <l xml:id="d001l265" n="265">Nocturnos ducit per opaca silentia manes)</l>
                <l xml:id="d001l266" n="266">Aeriumque altus velocis remige plumae</l>
                <l xml:id="d001l267" n="267">Tranat iter Zephyrosque ferentes cursibus anteit</l>
                <l xml:id="d001l268" n="268">Et lapsus pennis sub inania nubila littus</l>
                <l xml:id="d001l269" n="269">Abscondit Siculum, Lilybaeum et summa Pachyni.</l>
                <l xml:id="d001l270" n="270">Pronus adit totusque innititur axe, gementem</l>
                <l xml:id="d001l271" n="271">Ad Liparen tendens, Thermessam deserit omnem</l>
                <l xml:id="d001l272" n="272">Proximaque Aeoliae videt ales moenia terrae.</l>
                <l xml:id="d001l273" n="273">Hinc exaudiri gemitus ad claustra frementum</l>
                <l xml:id="d001l274" n="274">Horrida ventorum et recubantum poste sub atro,</l>
                <l xml:id="d001l275" n="275">Cum ter conati substernere limina montem</l>
                <l xml:id="d001l276" n="276">Mugitu immanes resonant iraeque ministrant</l>
                <l xml:id="d001l277" n="277">Indomitae rabiem, exesas motare cavernas,</l>
                <l xml:id="d001l278" n="278">Volvere per liquidum atque ingentes ferre sub auras.</l>
                <l xml:id="d001l279" n="279">Terrificus clamor caelestes obstruit aures.</l>
                <l xml:id="d001l280" n="280">Ille autem, spisso nebulae diffusus amictu,</l>
                <l xml:id="d001l281" n="281">Infert se ignotum gradiens per frigida regna</l>
                <l xml:id="d001l282" n="282">Hippotadae recipitque ad regia limina gressus.</l>
                <l xml:id="d001l283" n="283">In foribus bovis est tergus, quo flabra Notorum</l>
                <l xml:id="d001l284" n="284">Inclusa accepisse ferunt heroa vagantem</l>
                <l xml:id="d001l285" n="285">Per freta Dulichium, patrias cum innaret ad oras.</l>
                <l xml:id="d001l286" n="286">Parietibus pendent altis circumque supraque</l>
                <l xml:id="d001l287" n="287">Pumice subtectae pluviae, quo tincta colore</l>
                <l xml:id="d001l288" n="288">Nubila sint, rapidi cum nigro ex aere nimbi</l>
                <l xml:id="d001l289" n="289">Praecipitant, quae sit facies, cum culmina grando</l>
                <l xml:id="d001l290" n="290">Tectorum frangit, concretae sive madescant</l>
                <l xml:id="d001l291" n="291">Imbre nives; ibi sunt glacies, ibi fulminis ignes</l>
                <l xml:id="d001l292" n="292">Nubibus abruptis; patet hic cur Iuppiter astris</l>
                <l xml:id="d001l293" n="293">Torquet aquosam hiemem, qua vel madefacta virentes</l>
                <l xml:id="d001l294" n="294">Educunt sata laeta comas et fruge fatiscunt</l>
                <l xml:id="d001l295" n="295">Agri, purpureis quae sit felicior uvis</l>
                <l xml:id="d001l296" n="296">Quaeve obsit, quae sint votis contraria lunae</l>
                <l xml:id="d001l297" n="297">Cornua, quae agricolae praesentia coepta secundent.</l>
                <l xml:id="d001l298" n="298">Tempus erat quo grata quies mortalibus aegris</l>
                <l xml:id="d001l299" n="299">Repit furaturque oculos et membra labori</l>
                <l xml:id="d001l300" n="300">Omnia cum laxant curas animalia passim</l>
                <l xml:id="d001l301" n="301">Silvestres passimque ferae passimque volucres</l>
                <l xml:id="d001l302" n="302">Corde silent tacito. Nox intempesta quietem</l>
                <l xml:id="d001l303" n="303">Invitat suadentque cadentia sidera somnos.</l>
                <l xml:id="d001l304" n="304">Aeolus in strato concha Sidonide tincto</l>
                <l xml:id="d001l305" n="305">Carpebat placidum nigra sub nocte soporem,</l>
                <l xml:id="d001l306" n="306">Auro quem circum nitido distincta trahebant</l>
                <l xml:id="d001l307" n="307">Lumine sublustri longam funabula lunam.</l>
                <l xml:id="d001l308" n="308">Haud mora, Atlantiades quamprimum talia mandat:</l>
                <l xml:id="d001l309" n="309">"Aeole nimbipotens, genus alto a sanguine regis</l>
                <l xml:id="d001l310" n="310">Caelicolum, cui cura data est, cui summa potestas</l>
                <l xml:id="d001l311" n="311">Et laxare Notis et laxas ducere habenas,</l>
                <l xml:id="d001l312" n="312">Imperio illius venio, qui sidera torquet</l>
                <l xml:id="d001l313" n="313">Numine et in summo mundum moderatur Olympo.</l>
                <l xml:id="d001l314" n="314">Incute vim ventis saevorumque ora Notorum.</l>
                <l xml:id="d001l315" n="315">Insula, diductis quam angustum rupibus aequor</l>
                <l xml:id="d001l316" n="316">Vi subita veniens ferventi interluit aestu,</l>
                <l xml:id="d001l317" n="317">Sentiat et totus nunc imbribus humeat aer".</l>
                <l xml:id="d001l318" n="318">Sic ait et multa correptum nocte reliquit.</l>
                <l xml:id="d001l319" n="319">Ille autem, patris excussus mandata facessens,</l>
                <l xml:id="d001l320" n="320">Sustulit e stratis corpus deterritus umbris.</l>
                <l xml:id="d001l321" n="321">Caelestis divi steterunt horrore capilli</l>
                <l xml:id="d001l322" n="322">Arrecti gelidusque coit formidine sanguis;</l>
                <l xml:id="d001l323" n="323">Surgit et "O quisquis, sequimur te, sancte deorum"</l>
                <l xml:id="d001l324" n="324">Dixit et obscuram purgavit flumine noctem.</l>
                <l xml:id="d001l325" n="325">Tum patri aethereo caelestes inchoat aras,</l>
                <l xml:id="d001l326" n="326">Intemerata focis elibans munera sacris,</l>
                <l xml:id="d001l327" n="327">Perfectum officium, myrrhae sudataque ligno</l>
                <l xml:id="d001l328" n="328">Thura halant sonat et sub flammis spica Cilissa.</l>
                <l xml:id="d001l329" n="329">Ipse preces fundens, submissus talia fatur:</l>
                <l xml:id="d001l330" n="330">"Sit felix faustumque omen nec munera temne,</l>
                <l xml:id="d001l331" n="331">Iuppiter omnipotens, et quisquis in aethere divum es</l>
                <l xml:id="d001l332" n="332">Ab Iove demissus, nostra haec, precor, accipe dona".</l>
                <l xml:id="d001l333" n="333">Vix ea fatus erat, caelo cum Iuppiter alto</l>
                <l xml:id="d001l334" n="334">Intonuit laevum. Tum supplex iussa facessit</l>
                <l xml:id="d001l335" n="335">Convertensque hastam ferrata cuspide pandit</l>
                <l xml:id="d001l336" n="336">Obscuri latebras montis: prior agmine facto</l>
                <l xml:id="d001l337" n="337">Pulvereus Boreas stridentibus irruit alis</l>
                <l xml:id="d001l338" n="338">Et pluvio totum contristat frigore caelum.</l>
                <l xml:id="d001l339" n="339">Diriguere artus et statim membra soluta</l>
                <l xml:id="d001l340" n="340">Et cecidere animi. Vix sustulit Aeolus. Ecce,</l>
                <l xml:id="d001l341" n="341">Impete cum magno, Caurusque Eurusque Notusque</l>
                <l xml:id="d001l342" n="342">Irrumpunt tenebris. Perflatae turbine terrae</l>
                <l xml:id="d001l343" n="343">Ingemuere, diem caligo sustulit atra,</l>
                <l xml:id="d001l344" n="344">Terribili excutitur Trinacria tota fragore,</l>
                <l xml:id="d001l345" n="345">Arva tremunt silvaeque cadunt rupesque dehiscunt.</l>
                <l xml:id="d001l346" n="346">Continuo totus sub nubem cogitur aer</l>
                <l xml:id="d001l347" n="347">Praecipitesque aperit pluvias Thaumantias Iris</l>
                <l xml:id="d001l348" n="348">Nubibus auxiliumque affert et mille colores</l>
                <l xml:id="d001l349" n="349">Induta humentes allabens circinat auras.</l>
                <l xml:id="d001l350" n="350">Intonuere poli, stagnis auditus Avernis</l>
                <l xml:id="d001l351" n="351">Ter fragor, incumbunt undis et caerula venti</l>
                <l xml:id="d001l352" n="352">Aequora sede cient ima, iam fluctibus astra</l>
                <l xml:id="d001l353" n="353">Rorant et vastae plangunt ad littora moles,</l>
                <l xml:id="d001l354" n="354">Stagna refusa ruunt, scopulos quatit unda sonantes,</l>
                <l xml:id="d001l355" n="355">Exhalant nubes densissima brachia late,</l>
                <l xml:id="d001l356" n="356">Quae solis radios Phoebeam et lampada tollunt.</l>
                <l xml:id="d001l357" n="357">Immugit caelum iactatum, immugit et aequor.</l>
                <l xml:id="d001l358" n="358">Undique concurrunt venti rapidaeque procellae,</l>
                <l xml:id="d001l359" n="359">Quae miseros quatiunt nautas atro imbre geluque.</l>
                <l xml:id="d001l360" n="360">Nox magis atque magis per opacas horrida terras</l>
                <l xml:id="d001l361" n="361">Diffundit sese iratis atque incubat undis.</l>
                <l xml:id="d001l362" n="362">Territa prosiliunt revolutis sedibus alto</l>
                <l xml:id="d001l363" n="363">Monstra freto, nitidus delphin squamosa retractat</l>
                <l xml:id="d001l364" n="364">Terga nec informes consueta ad pabula phocas</l>
                <l xml:id="d001l365" n="365">Ambiguus ducit Proteus dum exsultat in undis</l>
                <l xml:id="d001l366" n="366">Aequoreus grex et rorem dispergit amarum.</l>
                <l xml:id="d001l367" n="367">Effugiunt Phorcique chorus Panopeaque virgo,</l>
                <l xml:id="d001l368" n="368">Cymothoeque simul, matris circum ubera pendet</l>
                <l xml:id="d001l369" n="369">Inous Melicerta puer Meliteque Philemonque</l>
                <l xml:id="d001l370" n="370">Euboicusque timet tumidarum cultor aquarum.</l>
                <l xml:id="d001l371" n="371">Prata, choros linquunt, dant auris colla comasque</l>
                <l xml:id="d001l372" n="372">Pictae Nereides, non gramine claudere laeto</l>
                <l xml:id="d001l373" n="373">Ardentes pedibus choreas, non aurea molli</l>
                <l xml:id="d001l374" n="374">Texere serta comae somnosve sub ilice nigra</l>
                <l xml:id="d001l375" n="375">Ducere, dum flores et suavis amaracus umbra</l>
                <l xml:id="d001l376" n="376">Spiranti foveat, sed quaeque subire cavernas</l>
                <l xml:id="d001l377" n="377">Antra vident oculis scabro pendentia topho</l>
                <l xml:id="d001l378" n="378">Exesique latent curvo sub fornice saxi.</l>
                <l xml:id="d001l379" n="379">Exsultat genitor tumidis Neptunus in undis,</l>
                <l xml:id="d001l380" n="380">Transvolat atque rotis latum stridentibus aequor;</l>
                <l xml:id="d001l381" n="381">Hic freta tota undis ciet hic saevoque tridente</l>
                <l xml:id="d001l382" n="382">Excitat undarum montes. Annixus acuto</l>
                <l xml:id="d001l383" n="383">Stat Triton scopulo, clamat cornuque recurvo</l>
                <l xml:id="d001l384" n="384">Aequora longa vocans campis salis errat apertis.</l>
                <l xml:id="d001l385" n="385">At pater omnipotens, cui parent sidera, pulchrae</l>
                <l xml:id="d001l386" n="386">Coniugis in gremio Vulcania tela madenti</l>
                <l xml:id="d001l387" n="387">Aere molitur tonitrusque horrendaque dextra</l>
                <l xml:id="d001l388" n="388">Fulmina contorquet, pluvias cui caerula coniunx</l>
                <l xml:id="d001l389" n="389">Sufficit, emittens torquentes fulmina nimbos.</l>
                <l xml:id="d001l390" n="390">Porta tonat caeli, coetus sua corripit arma</l>
                <l xml:id="d001l391" n="391">Divorum auxilio patri, totum aethera inumbrant</l>
                <l xml:id="d001l392" n="392">Tela deum, furit in summo Mars arduus axe.</l>
                <l xml:id="d001l393" n="393">Hinc illinc longo densatur in ordine turba</l>
                <l xml:id="d001l394" n="394">Caelicolum totusque effervet comminus aer.</l>
                <l xml:id="d001l395" n="395">Primus init bellum flavum Parnasside crinem</l>
                <l xml:id="d001l396" n="396">Implicitus lauro Phoebus, cui cura parentis:</l>
                <l xml:id="d001l397" n="397">Pendet Amazonia ex humeris suspensa pharetra</l>
                <l xml:id="d001l398" n="398">Eois gemmis distincta et dentibus Indis;</l>
                <l xml:id="d001l399" n="399">Ipse gerit cornu Lycium promitque sagittas.</l>
                <l xml:id="d001l400" n="400">Proxima consequitur Phoebum Tritonia virgo</l>
                <l xml:id="d001l401" n="401">Casside tecta comas, audaci corde virago,</l>
                <l xml:id="d001l402" n="402">Gorgonis anguicomae faciem dextraque rigentem</l>
                <l xml:id="d001l403" n="403">Aegida concutiens et squamigerum thoraca.</l>
                <l xml:id="d001l404" n="404">Laeta coegit equos atque aera sulcat apertum</l>
                <l xml:id="d001l405" n="405">Irradians Dictynna Hecateque et diva bicornis</l>
                <l xml:id="d001l406" n="406">Suspenditque habiles nervos, tum picta pharetra</l>
                <l xml:id="d001l407" n="407">Incumbit cervici et cornua rore madescunt.</l>
                <l xml:id="d001l408" n="408">Sumit Apollineae deus ales munera dextrae</l>
                <l xml:id="d001l409" n="409">Talibus haud apta officiis quis pace soleret</l>
                <l xml:id="d001l410" n="410">Uti atque humanis concordia foedera ferre</l>
                <l xml:id="d001l411" n="411">Et biiugos cohibet sub ferrea lora iugales.</l>
                <l xml:id="d001l412" n="412">Haud aliter quam cum vallantur moenia denso</l>
                <l xml:id="d001l413" n="413">Milite ferrataeque acta testudine portae</l>
                <l xml:id="d001l414" n="414">Dissiliunt, ingens intra urbem sidera clamor</l>
                <l xml:id="d001l415" n="415">Percutit atque ipsae e muris certamine matres</l>
                <l xml:id="d001l416" n="416">(Tantus amor patriae) fulgentia tela virorum</l>
                <l xml:id="d001l417" n="417">Armaque stipitibus sudibusque imitantur obustis</l>
                <l xml:id="d001l418" n="418">Et mortem potius quam hostilia regna subire</l>
                <l xml:id="d001l419" n="419">Captivae primaeque mori pro moenibus audent:</l>
                <l xml:id="d001l420" n="420">Sic omnes superi, sic sancti turba senatus</l>
                <l xml:id="d001l421" n="421">Dique deaeque omnes cingebant milite caelum.</l>
                <l xml:id="d001l422" n="422">Interea anguipedum princeps clamore tremendo</l>
                <l xml:id="d001l423" n="423">Intonat ultrices tumidusque ignescit in iras;</l>
                <l xml:id="d001l424" n="424">Irridet nimbos, irridet tela Tonantis</l>
                <l xml:id="d001l425" n="425">Obiurgatque deos et vult ascendere caelo.</l>
                <l xml:id="d001l426" n="426">Funde Medusaeos nunc, docta o Musa, liquores,</l>
                <l xml:id="d001l427" n="427">Affer ebur nitidum iniustisque allabere coeptis.</l>
                <l xml:id="d001l428" n="428">Qui populi summum regem detrudere Olympo</l>
                <l xml:id="d001l429" n="429">Conati, meministi etenim et memorare valebis:</l>
                <l xml:id="d001l430" n="430">Excipimus tenues bibuli nos temporis auras.</l>
                <l xml:id="d001l431" n="431">Templum ingens orbe est medio terraeque marisque</l>
                <l xml:id="d001l432" n="432">Caelestisque plagae, mundi confine triformis.</l>
                <l xml:id="d001l433" n="433">Quattuor hic arces exstant, quarum altera Bactra</l>
                <l xml:id="d001l434" n="434">Spectat Hyperboreosque agros Riphaeaque saxa;</l>
                <l xml:id="d001l435" n="435">Altera combustam Thylen, nigrum et Garamanta;</l>
                <l xml:id="d001l436" n="436">Altera thyrsigeros Indos positosque sub igne</l>
                <l xml:id="d001l437" n="437">Phoebeo Aethiopas; partem altera vertit ad illam</l>
                <l xml:id="d001l438" n="438">Fessorum radios qua solis sentit equorum</l>
                <l xml:id="d001l439" n="439">Ennosigaeus aquis fumans. Hinc omne quod usquam est</l>
                <l xml:id="d001l440" n="440">Inspicitur, longis quamvis regionibus absit.</l>
                <l xml:id="d001l441" n="441">Fama tenet, Famae servatur nomine templum;</l>
                <l xml:id="d001l442" n="442">Mille patent aditus aerati cardine aheno,</l>
                <l xml:id="d001l443" n="443">Mille sonant vectes et ferri robora mille</l>
                <l xml:id="d001l444" n="444">Nocte dieque fremunt ac statim reddere quicquid</l>
                <l xml:id="d001l445" n="445">Insedit pravi, ficti verique tenaces.</l>
                <l xml:id="d001l446" n="446">Nulli intus somni thalamoque silentia nullo</l>
                <l xml:id="d001l447" n="447">Nec strepitus clamorve sonat sed murmura vocis</l>
                <l xml:id="d001l448" n="448">Exiguae veluti Zephyrorum mollibus atrae</l>
                <l xml:id="d001l449" n="449">Flabris cum horrescunt silvae campique natantes</l>
                <l xml:id="d001l450" n="450">Immussant summa et sonitum vix reddit arista.</l>
                <l xml:id="d001l451" n="451">Atria vulgus habet; quicquid penetravit ad aures</l>
                <l xml:id="d001l452" n="452">Effutitur semperque aliquid novus addidit auctor.</l>
                <l xml:id="d001l453" n="453">Hi narrata ferunt, vacuas sermonibus aures</l>
                <l xml:id="d001l454" n="454">Implent hi variis confusaque verba volutant</l>
                <l xml:id="d001l455" n="455">Fictaque cum veris passim commenta vagantur.</l>
                <l xml:id="d001l456" n="456">Intus credulitas sedet et temerarius error</l>
                <l xml:id="d001l457" n="457">Seditioque recens consternatique timores</l>
                <l xml:id="d001l458" n="458">Vanaque laetitia incertoque auctore susurri.</l>
                <l xml:id="d001l459" n="459">Circum puniceis devecta per aera pennis</l>
                <l xml:id="d001l460" n="460">Omnia Fama videt totumque emittit in orbem,</l>
                <l xml:id="d001l461" n="461">Cui centum vigiles oculi, cui nomina centum</l>
                <l xml:id="d001l462" n="462">Centumque ora sonant; ea nunc sub nubila mergit,</l>
                <l xml:id="d001l463" n="463">Nunc effert caput et summis in turribus adstans</l>
                <l xml:id="d001l464" n="464">Exceptat tenues auras vomit atque receptas.</l>
                <l xml:id="d001l465" n="465">Vix superimpositi spectabant sidera montes</l>
                <l xml:id="d001l466" n="466">Quod, licet omnipotens caelesti Iuppiter illam</l>
                <l xml:id="d001l467" n="467">Nectare dignatusque esset numenque dedisset,</l>
                <l xml:id="d001l468" n="468">Verum, heu, ingenio priscoque obsistere mori</l>
                <l xml:id="d001l469" n="469">Durum est atque arcere nefas. Ergo haec dea nimbis</l>
                <l xml:id="d001l470" n="470">Purpureis volitans, Titanum gesta per urbes</l>
                <l xml:id="d001l471" n="471">Dixerat Haemonias actique furore bimembres</l>
                <l xml:id="d001l472" n="472">Centauri insano ad Siculas tunc protinus oras</l>
                <l xml:id="d001l473" n="473">Carpebant iter et pedibus cava saxa terebant.</l>
                <l xml:id="d001l474" n="474">Namque ubi percrebuit rumor devectus ad aures,</l>
                <l xml:id="d001l475" n="475">Monychus accendit populum, qui summus eorum</l>
                <l xml:id="d001l476" n="476">Ductor erat, ciet et gentes ad bella minaces.</l>
                <l xml:id="d001l477" n="477">Continuo exciti coeunt strepituque nefando</l>
                <l xml:id="d001l478" n="478">Uno ore arma fremunt et proelia dura minantur.</l>
                <l xml:id="d001l479" n="479">Proh, belli vesana fames! Cur cogis amore</l>
                <l xml:id="d001l480" n="480">Humanum genus, heu, misero? Cur pectora lactas</l>
                <l xml:id="d001l481" n="481">Spe iuvenum vana tantisque furoribus urges?</l>
                <l xml:id="d001l482" n="482">Statim conveniunt atque omnis turba repente</l>
                <l xml:id="d001l483" n="483">Circumfusa ruit, iuvat ire in bella Iovemque</l>
                <l xml:id="d001l484" n="484">Aethere deicere et tantum sibi poscere sceptrum.</l>
                <l xml:id="d001l485" n="485">Ante canunt palmam encomium laetique sub Ossa</l>
                <l xml:id="d001l486" n="486">Quisque sua arma parant: pars plumbi maxima glandem</l>
                <l xml:id="d001l487" n="487">Liventis funda iaciunt, pars robora torquent</l>
                <l xml:id="d001l488" n="488">Annosasque trabes humeris ornosque recurvant</l>
                <l xml:id="d001l489" n="489">Et rigida ingentes subigunt in cote secures.</l>
                <l xml:id="d001l490" n="490">Accendunt animos irae, iam mente residit</l>
                <l xml:id="d001l491" n="491">Inrisum Alcidae numen, furor arma ministrat.</l>
                <l xml:id="d001l492" n="492">Inter eos quidam fuerat, qui nomine Amyntor</l>
                <l xml:id="d001l493" n="493">Dictus erat, senior, regi et carissimus unus,</l>
                <l xml:id="d001l494" n="494">Ambages longas atque avia lustra viarum</l>
                <l xml:id="d001l495" n="495">Rimatus, multo et rerum gratissimus usu.</l>
                <l xml:id="d001l496" n="496">Nota erat ex aliis Siculas quae ducit ad oras</l>
                <l xml:id="d001l497" n="497">Quaque per Eleos Alpheum Arethusa meatus</l>
                <l xml:id="d001l498" n="498">Passa deum est, iter hac tenuit dum munera saepe</l>
                <l xml:id="d001l499" n="499">Venator dederat divo. Hunc ex omnibus unum</l>
                <l xml:id="d001l500" n="500">Monychus appellat, tum iussit adire Typhoeum,</l>
                <l xml:id="d001l501" n="501">Deferre auxilium et belli quoque discere causas.</l>
                <l xml:id="d001l502" n="502">Laetus iter statim ingreditur per frigida Tempe</l>
                <l xml:id="d001l503" n="503">Arcadiamque petit; iam Maenalon atque Erymanthon</l>
                <l xml:id="d001l504" n="504">Deserit; inde viam secat ad Stymphalides undas</l>
                <l xml:id="d001l505" n="505">Alpheumque patrem, cinctus qui tempora canna</l>
                <l xml:id="d001l506" n="506">Novit et hospitio veterem suscepit amicum,</l>
                <l xml:id="d001l507" n="507">Quaerentique viae causas cur venerit amni</l>
                <l xml:id="d001l508" n="508">Cuncta refert. Casum ille virum miseratus iniquum,</l>
                <l xml:id="d001l509" n="509">Multa super dicto cogitans suspirat et alto</l>
                <l xml:id="d001l510" n="510">Pectore sic rumpit vocem tristisque profatur:</l>
                <l xml:id="d001l511" n="511">"Iniustum molimur opus, molimur, Amyntor,</l>
                <l xml:id="d001l512" n="512">Adversum nobis; adigat me fulmine ad umbras</l>
                <l xml:id="d001l513" n="513">Omnipotens potius vel nostri fluminis huius</l>
                <l xml:id="d001l514" n="514">Areat unda, nefas quam tantum tamque verendum</l>
                <l xml:id="d001l515" n="515">Aggrediar, quam tot Neptuno tendere fraudes</l>
                <l xml:id="d001l516" n="516">Moliar. Hanc prorsus cuncti secludite curam.</l>
                <l xml:id="d001l517" n="517">Quid si caeruleus Proteus cui mentem animumque</l>
                <l xml:id="d001l518" n="518">Iuppiter inspirat magnum, quem gurgitis unda</l>
                <l xml:id="d001l519" n="519">Carpathii tenet et Pallene grata, referret</l>
                <l xml:id="d001l520" n="520">Aequoreo regi quae nos nunc facta paramus?</l>
                <l xml:id="d001l521" n="521">Tunc ego supplicio multarer, flumina aquarum</l>
                <l xml:id="d001l522" n="522">Eriperet deus ille potens, deus aequoris alti.</l>
                <l xml:id="d001l523" n="523">Quare si tanti casus te tangit amici</l>
                <l xml:id="d001l524" n="524">Ne, quaeso, urge nos. Utinam non ista cieret</l>
                <l xml:id="d001l525" n="525">Ductorem ira tuum nec tali ardesceret igni!</l>
                <l xml:id="d001l526" n="526">Felici vita spolior tuaque auctor, amice,</l>
                <l xml:id="d001l527" n="527">Mens est quod tanto volvantur corda dolore.</l>
                <l xml:id="d001l528" n="528">Tu nos en crucias; nam si sententia mente haec</l>
                <l xml:id="d001l529" n="529">Efflueret, iunctae premeret te cura salutis.</l>
                <l xml:id="d001l530" n="530">Sed si tantus amor, si tanta audacia vestros</l>
                <l xml:id="d001l531" n="531">Accenditque animos tantaque exaestuat ira</l>
                <l xml:id="d001l532" n="532">Nescia mens fati, nostri sub gurgitis alveo</l>
                <l xml:id="d001l533" n="533">Antra per et latebras ducam sacrasque cavernas,</l>
                <l xml:id="d001l534" n="534">Quas penetrare viris haud fas, nisi numine nostro</l>
                <l xml:id="d001l535" n="535">Detur et elapsu tendes per saxa secundo".</l>
                <l xml:id="d001l536" n="536">Haec deus, interea cerealia dona canistris</l>
                <l xml:id="d001l537" n="537">Expediunt nymphae mensasque ex ordine ponunt</l>
                <l xml:id="d001l538" n="538">Barbaricas telas, tonsis mantilia villis</l>
                <l xml:id="d001l539" n="539">Alba ferunt epulasque et mollia vina reponunt.</l>
                <l xml:id="d001l540" n="540">Multicavo constructa videt curva atria saxo,</l>
                <l xml:id="d001l541" n="541">Miratur nymphas, miratur fluminis ora</l>
                <l xml:id="d001l542" n="542">Componens sese fessusque labore fameque</l>
                <l xml:id="d001l543" n="543">Ingluviem lautis epulis inglorius atram</l>
                <l xml:id="d001l544" n="544">Explet, ut appositis vix possit parcere quadris.</l>
                <l xml:id="d001l545" n="545">Iam primis dapibus consumptis, proxima nymphae</l>
                <l xml:id="d001l546" n="546">Dona ferunt onerantque auro argentoque superbo.</l>
                <l xml:id="d001l547" n="547">Fulgebat mensa signis exstantibus asper</l>
                <l xml:id="d001l548" n="548">Antiquus crater multoque in pondere gemmae,</l>
                <l xml:id="d001l549" n="549">Quem pater Alpheus nitidum indutumque corona</l>
                <l xml:id="d001l550" n="550">Sustulit implevitque mero, dein laetus honorem</l>
                <l xml:id="d001l551" n="551">Libavit summoque tenus prima attigit ore</l>
                <l xml:id="d001l552" n="552">Porrexitque illi, rapiens qui protinus omne</l>
                <l xml:id="d001l553" n="553">Exhausit vinum et pleno se proluit auro.</l>
                <l xml:id="d001l554" n="554">Postquam exempta fames, undas congestaque eodem</l>
                <l xml:id="d001l555" n="555">Seiungi iussit plena et discedere late</l>
                <l xml:id="d001l556" n="556">Flumina, qua senior gressus inferret amicus.</l>
                <l xml:id="d001l557" n="557">Ille per undarum lapsus sub vertice curvo</l>
                <l xml:id="d001l558" n="558">Ibat ovans, scabro topho pendentia saxa</l>
                <l xml:id="d001l559" n="559">Suspiciens, lymphas puras laticesque fluenti</l>
                <l xml:id="d001l560" n="560">Iam nitidi, nitidos pisces, nitidissima ripae</l>
                <l xml:id="d001l561" n="561">Littora et huc oculos celeres volvebat et illuc.</l>
                <l xml:id="d001l562" n="562">Hinc natura satis alimenta infundit et illinc</l>
                <l xml:id="d001l563" n="563">Lucida rivorum spargit crystalla per umbras</l>
                <l xml:id="d001l564" n="564">Suggerit et medicas herbas ignotaque vulgo</l>
                <l xml:id="d001l565" n="565">Vimina et educit fetus pascitque sub alto</l>
                <l xml:id="d001l566" n="566">Viscere telluris vitamque inspirat et auget.</l>
                <l xml:id="d001l567" n="567">Hic sacrae non visa latent arcana parentis</l>
                <l xml:id="d001l568" n="568">Divorumque domus, quas nulli cernere fas est,</l>
                <l xml:id="d001l569" n="569">Sed cuique in medium porgit clarissima virtus.</l>
                <l xml:id="d001l570" n="570">Cyllenes sedes videt et saxa ima Lycaei</l>
                <l xml:id="d001l571" n="571">Orchomenonque tenet Psophidaque Maenaliasque</l>
                <l xml:id="d001l572" n="572">Fauces admirans fontes atque humida regna</l>
                <l xml:id="d001l573" n="573">Nec non obliquas declivi margine ripas.</l>
                <l xml:id="d001l574" n="574">Inscius ille stupet, stat fixus pectore toto</l>
                <l xml:id="d001l575" n="575">Suspenditque oculos animumque e pumice murmur,</l>
                <l xml:id="d001l576" n="576">Quod rauco strepitu crepitantibus unda lapillis</l>
                <l xml:id="d001l577" n="577">Suscitat, invitat somnos gratumque soporem.</l>
                <l xml:id="d001l578" n="578">Miratur scatebras et tecta virentia musco,</l>
                <l xml:id="d001l579" n="579">Miratur virides limoso in gurgite silvas</l>
                <l xml:id="d001l580" n="580">Speluncisque lacus clausos umbrasque virentes.</l>
                <l xml:id="d001l581" n="581">Frondibus et ramis dependet scaena coruscis,</l>
                <l xml:id="d001l582" n="582">Quos virides complexae hederae serpentia divo</l>
                <l xml:id="d001l583" n="583">Vincula suspendunt arcto villosaque nectunt</l>
                <l xml:id="d001l584" n="584">Brachia et impexas barbas crebrosque capillos.</l>
                <l xml:id="d001l585" n="585">Viva nitent vitreo constructa sedilia saxo,</l>
                <l xml:id="d001l586" n="586">Naiadum domus; hic nymphae Milesia carpunt</l>
                <l xml:id="d001l587" n="587">Vellera et argutis implent sermonibus auras,</l>
                <l xml:id="d001l588" n="588">Nymphae bis septem, Iunonis maxima cura,</l>
                <l xml:id="d001l589" n="589">Formosae atque hyali fucatae membra colore,</l>
                <l xml:id="d001l590" n="590">Aurea Leucothoe positisque Lycorias armis,</l>
                <l xml:id="d001l591" n="591">Ambae auro villis succinctae et pellibus ambae.</l>
                <l xml:id="d001l592" n="592">Tum coetus comitum dulci sermone sub umbris</l>
                <l xml:id="d001l593" n="593">Levia versato torquebant pollice pensa,</l>
                <l xml:id="d001l594" n="594">Inter quas Clymene tenui sic voce locuta est:</l>
                <l xml:id="d001l595" n="595">"Certate o, digitis et ducite fila, sorores,</l>
                <l xml:id="d001l596" n="596">Lanificamque manu celeres urgete Minervam.</l>
                <l xml:id="d001l597" n="597">Interea nostrum solemur voce laborem.</l>
                <l xml:id="d001l598" n="598">Ipsa, quod in limo nunc nunc his auribus hausi,</l>
                <l xml:id="d001l599" n="599">Auribus his, inquam, memor et sub corde notavi,</l>
                <l xml:id="d001l600" n="600">Dicam; vos operi vigiles incumbite nostro".</l>
                <l xml:id="d001l601" n="601">Assensere omnes, tunc illa his vocibus usa est:</l>
                <l xml:id="d001l602" n="602">"Cum mea sub viridi tinxissem pectora musco,</l>
                <l xml:id="d001l603" n="603">Aestiferi ut rabiem sedarem vimque Leonis,</l>
                <l xml:id="d001l604" n="604">Caeruleam vidi viridenti in flumine cymbam</l>
                <l xml:id="d001l605" n="605">Nodosis pulsam remis fluere amne secundo.</l>
                <l xml:id="d001l606" n="606">Hic septem iuvenes membris sudantibus aestu</l>
                <l xml:id="d001l607" n="607">Reicere attritas obluctabantur arenas,</l>
                <l xml:id="d001l608" n="608">Omnes Phoebeis redimiti frondibus, omnes</l>
                <l xml:id="d001l609" n="609">Fragranti Assyrium spirantes vertice amomum.</l>
                <l xml:id="d001l610" n="610">Quidam ex his, velox dum flumine cymba nataret,</l>
                <l xml:id="d001l611" n="611">Arguto querulas tentabat pollice chordas,</l>
                <l xml:id="d001l612" n="612">Ast alii iuvenes, sub fila sonora coactis</l>
                <l xml:id="d001l613" n="613">Carminibus (non vana loquor vel ficta), canebant</l>
                <l xml:id="d001l614" n="614">Insignem pietate ducem belloque potentem.</l>
                <l xml:id="d001l615" n="615">Hunc genus ex alto Mavortis sanguine nuper</l>
                <l xml:id="d001l616" n="616">Ducere et Ausonias moderari legibus urbes</l>
                <l xml:id="d001l617" n="617">Et regere imperiis ubi consonat Adria raucis</l>
                <l xml:id="d001l618" n="618">Fluctibus undosi purum sub flumen Isauri.</l>
                <l xml:id="d001l619" n="619">Ceu pastu nivei liquida inter nubila cycni</l>
                <l xml:id="d001l620" n="620">Cum redeunt lustrantque amnes et longa canoros</l>
                <l xml:id="d001l621" n="621">Dant per colla modos, sonat amnis carmine pulsus,</l>
                <l xml:id="d001l622" n="622">Asia stagna simul. Cantu tunc capta capillos</l>
                <l xml:id="d001l623" n="623">Exserui mirata chorum citharamque melosque".</l>
                <l xml:id="d001l624" n="624">Plura dabat nympha. Immotae vultuque loquentis</l>
                <l xml:id="d001l625" n="625">Auribus arrectis aliae circum ora sorores</l>
                <l xml:id="d001l626" n="626">Pendebant, sonuit vasto cum silva fragore.</l>
                <l xml:id="d001l627" n="627">Ut videre virum, calathos et mollia pensa</l>
                <l xml:id="d001l628" n="628">Ponentes, timidae nigras fugere sub umbras.</l>
                <l xml:id="d001l629" n="629">Inceptum molitur iter vehiturque sub antris</l>
                <l xml:id="d001l630" n="630">Haec secum cogitans, sinuoso et fertur aquarum</l>
                <l xml:id="d001l631" n="631">Flumine et undosum suspectat labier ortu</l>
                <l xml:id="d001l632" n="632">Plemmyrium, ac iam Trinacriae contermina terrae</l>
                <l xml:id="d001l633" n="633">Arva subit, subit antra alto subiecta Pachyno,</l>
                <l xml:id="d001l634" n="634">Tunc diversa locis diversis flumina ripis,</l>
                <l xml:id="d001l635" n="635">Symaethum Terianque Asinenque Acinque, cavernis</l>
                <l xml:id="d001l636" n="636">Qui fluit Aetnaeis atque olim captus amore</l>
                <l xml:id="d001l637" n="637">Nymphae Nereidis Cyclopis brachia sensit,</l>
                <l xml:id="d001l638" n="638">Cum divae in gremio laetus sub rupe cavata</l>
                <l xml:id="d001l639" n="639">Tractaret mammas et carperet oscula furtim.</l>
                <l xml:id="d001l640" n="640">Hunc insanus amans, vacca ut furibundus adempta</l>
                <l xml:id="d001l641" n="641">Taurus, dum fugeret subito terrore labantem,</l>
                <l xml:id="d001l642" n="642">Obruit ingenti vitam saxoque peremit.</l>
                <l xml:id="d001l643" n="643">Corpore purpureus stillabat sanguis, aratro</l>
                <l xml:id="d001l644" n="644">Puniceus veluti cum flos succisus in herba</l>
                <l xml:id="d001l645" n="645">Pallens deponit collum, pereuntque comaeque</l>
                <l xml:id="d001l646" n="646">Et color auratus, rubor evanescere coepit,</l>
                <l xml:id="d001l647" n="647">Lanugo irriguos contraxit densa liquores</l>
                <l xml:id="d001l648" n="648">Roremque effudit. Tum sudor corpore toto</l>
                <l xml:id="d001l649" n="649">Caeruleus cecidit liquefactisque artubus undas</l>
                <l xml:id="d001l650" n="650">Concepit flexitque suum de vertice cursum.</l>
                <l xml:id="d001l651" n="651">Hinc Siculam Cyanen, quam fluctibus auget Anapus,</l>
                <l xml:id="d001l652" n="652">Sidonium Drepanen et aquas stagnantis Elori,</l>
                <l xml:id="d001l653" n="653">Pantagiem Hirminiumque et purum spectat Achatem</l>
                <l xml:id="d001l654" n="654">Lucentem et gemmam fluvii de nomine dictam.</l>
                <l xml:id="d001l655" n="655">Iamque fere accelerans casus evaserat omnes,</l>
                <l xml:id="d001l656" n="656">Cum subitus fractae vocis pervenit ad aures</l>
                <l xml:id="d001l657" n="657">Rumor et horrendo intonuerunt antra fragore.</l>
                <l xml:id="d001l658" n="658">Extimuit pressitque pedem gelidusque cucurrit</l>
                <l xml:id="d001l659" n="659">Ossa tremor; mentem ancipiti formidine pressus</l>
                <l xml:id="d001l660" n="660">Substitit evolvitque oculos, si forte viderent</l>
                <l xml:id="d001l661" n="661">Quemquam illic. Ubi nulla videt nisi flumina rauco</l>
                <l xml:id="d001l662" n="662">Murmure defluere, insequitur gressusque per antrum</l>
                <l xml:id="d001l663" n="663">Dirigit ingenti qua silva sonore remugit.</l>
                <l xml:id="d001l664" n="664">Hic vero, curas dum pectore iactat inanes,</l>
                <l xml:id="d001l665" n="665">Sulphura per leves spirantia serpere tophos</l>
                <l xml:id="d001l666" n="666">Et lapides ustos et saxa sonantia tactu</l>
                <l xml:id="d001l667" n="667">Aspexit; vultus riguere repente fluentes,</l>
                <l xml:id="d001l668" n="668">Exarsere comae et nulla est data copia fandi.</l>
                <l xml:id="d001l669" n="669">Dum nimium cupidus scrutari arcana deorum</l>
                <l xml:id="d001l670" n="670">Prosequitur causam penitus tentare latentem,</l>
                <l xml:id="d001l671" n="671">Ecce globus fumi mixtus caligine caeca</l>
                <l xml:id="d001l672" n="672">Totum involvit iter, piceum fert fumida lumen</l>
                <l xml:id="d001l673" n="673">Flamma adimens lucem, mugitu saxa resultant</l>
                <l xml:id="d001l674" n="674">Horrisono, negat atque premi pede terra nefando.</l>
                <l xml:id="d001l675" n="675">Nescius ille ubi sit, quae tellus, quove feratur,</l>
                <l xml:id="d001l676" n="676">Pendet et incedit cautesque offendit in atras.</l>
                <l xml:id="d001l677" n="677">Vivit adhuc ignis; serpens per tempora furva</l>
                <l xml:id="d001l678" n="678">Lambit flamma comas; frustra conatur Amyntor</l>
                <l xml:id="d001l679" n="679">Excussisse illam, sed qua magis ille recusat,</l>
                <l xml:id="d001l680" n="680">Hoc magis atque magis quassa incandescit et ardet</l>
                <l xml:id="d001l681" n="681">Carpens semustos crines pascitque vagando.</l>
                <l xml:id="d001l682" n="682">Iamque diu fumo caecus praecesserat atro,</l>
                <l xml:id="d001l683" n="683">Discessit tandem ex oculis; ter pollice tergens</l>
                <l xml:id="d001l684" n="684">Quaesivit raptam lucem ingemuitque reperta.</l>
                <l xml:id="d001l685" n="685">Tandem aperire procul visa est ac tollere lumen</l>
                <l xml:id="d001l686" n="686">Ianua lata, ingens, magis increbrescere ferri</l>
                <l xml:id="d001l687" n="687">Contusi strepitus, sed nubila abire pedesque</l>
                <l xml:id="d001l688" n="688">Firma super sacra vestigia ponere terra.</l>
                <l xml:id="d001l689" n="689">Constitit ante oculos duro circumdata ferro</l>
                <l xml:id="d001l690" n="690">Porta antri; properat gressu festinus et inde</l>
                <l xml:id="d001l691" n="691">Occupat ille aditum. Monstri pede pressa repente</l>
                <l xml:id="d001l692" n="692">Increpuit porta et sonitus quater arma dedere.</l>
                <l xml:id="d001l693" n="693">Ut tenuit limen nigro et sese intulit antro,</l>
                <l xml:id="d001l694" n="694">Instantes vidit positis incudibus aera</l>
                <l xml:id="d001l695" n="695">Tundere Cyclopas, strepitu quo littora late</l>
                <l xml:id="d001l696" n="696">Hypsipylea tremunt nigrisque exesa caminis</l>
                <l xml:id="d001l697" n="697">Antra Aetnaea tonant, fornacibus ignis anhelat.</l>
                <l xml:id="d001l698" n="698">Circum illi tenues taurinis follibus auras</l>
                <l xml:id="d001l699" n="699">Accipiunt redduntque, alii prompta aera tenaci</l>
                <l xml:id="d001l700" n="700">Forcipe contundunt, prensant, striduntque cavernis</l>
                <l xml:id="d001l701" n="701">Stricturae chalybum, fluit aes aurique metallum;</l>
                <l xml:id="d001l702" n="702">Fervet et ardet opus et duro nulla labori</l>
                <l xml:id="d001l703" n="703">Est mora. Tunc forte haerentes operique manuque</l>
                <l xml:id="d001l704" n="704">Obnixi instabant ferroque auroque polibant</l>
                <l xml:id="d001l705" n="705">Horrendum fulmen, quae plurima Iuppiter alto</l>
                <l xml:id="d001l706" n="706">Deicit in terras caelo; iam nubis aquosae</l>
                <l xml:id="d001l707" n="707">Treis radios, treis concretae, treis turbinis irae</l>
                <l xml:id="d001l708" n="708">Aptarant ignisque simul tonitrusque metusque.</l>
                <l xml:id="d001l709" n="709">Verum ut viderunt illum, qui in limine primo</l>
                <l xml:id="d001l710" n="710">Mirabatur opus, chalybes lumenque quod unum</l>
                <l xml:id="d001l711" n="711">Fronte virum clypei ac Phoebeae lampadis instar</l>
                <l xml:id="d001l712" n="712">Scintillabat et in medio praesistere fabrum,</l>
                <l xml:id="d001l713" n="713">Hortari ...stos mollire, educere ferrum,</l>
                <l xml:id="d001l714" n="714">Instare et multis animos accendere dictis,</l>
                <l xml:id="d001l715" n="715">Mulciber exclamans: "Quaenam fiducia divum</l>
                <l xml:id="d001l716" n="716">Tangere limen! - ait - Quisnam es? Quidnam, improbe, quaeris,</l>
                <l xml:id="d001l717" n="717">Qui subiisse domos ausus, quas tangere nulli</l>
                <l xml:id="d001l718" n="718">Fas hominum, nisi sit nobis permissa potestas?".</l>
                <l xml:id="d001l719" n="719">Ille nihil contra. Ultrices tum protinus irae</l>
                <l xml:id="d001l720" n="720">Exsiliunt divo verbisque minisque fatigat.</l>
                <l xml:id="d001l721" n="721">Perculsus tandem ille nova formidine mentem,</l>
                <l xml:id="d001l722" n="722">Sic fatur: "Quisquis fueris, tibi vera fatebor</l>
                <l xml:id="d001l723" n="723">Nec te causa viae, nec proles nostra latebit.</l>
                <l xml:id="d001l724" n="724">Principium Ixion generis. Rex Monychus actum</l>
                <l xml:id="d001l725" n="725">Longo errore viae, vestras me mittit ad oras;</l>
                <l xml:id="d001l726" n="726">Sensit enim quendam immani nunc mole Typhoeum</l>
                <l xml:id="d001l727" n="727">Moliri exitium superis et tendere caelo,</l>
                <l xml:id="d001l728" n="728">Auxiliumque fero: sedet alta iniuria mente</l>
                <l xml:id="d001l729" n="729">Amphitryoniadae; sic nos nostra arma paramus".</l>
                <l xml:id="d001l730" n="730">Plura loqui dedit haud genitor, "Rabidum"que repente</l>
                <l xml:id="d001l731" n="731">"Hunc" ait "hunc, socii, procul hinc arcete per orbem,</l>
                <l xml:id="d001l732" n="732">Ne nostras subiisse domos se iactet et antrum</l>
                <l xml:id="d001l733" n="733">Polluat infandus; iam festinate morasque</l>
                <l xml:id="d001l734" n="734">Praecipitate omnes totumque inscribite virgis".</l>
                <l xml:id="d001l735" n="735">Dixerat, et divi sermonem est valva secuta,</l>
                <l xml:id="d001l736" n="736">Quam ingentem librans ingentior ipse Pyracmon</l>
                <l xml:id="d001l737" n="737">Torquet in adversum; levior declinat Amyntor</l>
                <l xml:id="d001l738" n="738">In sese obiectam lapsusque sub aera saltu est.</l>
                <l xml:id="d001l739" n="739">Illa volans haesit portae, quae terque quaterque</l>
                <l xml:id="d001l740" n="740">Insonuit cardoque ictu saltavit ahenus.</l>
                <l xml:id="d001l741" n="741">Arripit ipse fugam atque humeros avertit, at ecce</l>
                <l xml:id="d001l742" n="742">Incipiunt iterum tremere et convulsa sonare</l>
                <l xml:id="d001l743" n="743">Saxa, ruit tellus, magis et magis obstat eunti.</l>
                <l xml:id="d001l744" n="744">Volvitur in caput, in lapides illidit obustos</l>
                <l xml:id="d001l745" n="745">Caligatque iterum fumus nebulaeque cadentes,</l>
                <l xml:id="d001l746" n="746">Sulphureae ex alto plenae caliginis atrae.</l>
                <l xml:id="d001l747" n="747">Cyclopes iam terga premunt curruntque furuntque.</l>
                <l xml:id="d001l748" n="748">Quid faciat? Quo se referat? Fugiatne? Sicanae</l>
                <l xml:id="d001l749" n="749">Impediunt cursum cautes et grandia saxa</l>
                <l xml:id="d001l750" n="750">Crebra pluunt nimbi ritu retinentque negantque.</l>
                <l xml:id="d001l751" n="751">Viribus an certet nervisque et robore? Caecus</l>
                <l xml:id="d001l752" n="752">Lucem adimit fumus nigrantique incubat ala.</l>
                <l xml:id="d001l753" n="753">An supplex veniam roget? Ast iniuria divi</l>
                <l xml:id="d001l754" n="754">Est nimia. Idcirco curarum fluctuat aestu.</l>
                <l xml:id="d001l755" n="755">Est tentanda fuga: irrumpit tum corpore toto,</l>
                <l xml:id="d001l756" n="756">Se iacit in saltus superatque cadentia saxa.</l>
                <l xml:id="d001l757" n="757">Nunc cadit atque gemit, nunc surgit et emicat ardens,</l>
                <l xml:id="d001l758" n="758">Irruit inde iterum stridetque in vulnere vulnus:</l>
                <l xml:id="d001l759" n="759">Sed differt ictum calor atque ut sentiat aestus</l>
                <l xml:id="d001l760" n="760">Impedit; evadit tandem gaudetque videre</l>
                <l xml:id="d001l761" n="761">Optatos latices, optati fluminis undas</l>
                <l xml:id="d001l762" n="762">Et saltu tranat. Postquam pavor ossa reliquit,</l>
                <l xml:id="d001l763" n="763">Incumbit magis atque magis labentia velox</l>
                <l xml:id="d001l764" n="764">Per vada nec fulvis signat vestigia arenis.</l>
                <l xml:id="d001l765" n="765">Iam Veneri dilectus Eryx sua culmina supra</l>
                <l xml:id="d001l766" n="766">Pandit; diffugiunt antra et via longa recedit,</l>
                <l xml:id="d001l767" n="767">Donec inexhaustas spumantis ad aequoris undas</l>
                <l xml:id="d001l768" n="768">Venit, ubi exacto dimittit flumina cursu</l>
                <l xml:id="d001l769" n="769">Datque tributa mari fluvius fontemque Arethusam</l>
                <l xml:id="d001l770" n="770">Fingit, quam quondam genitor cum Alpheus amaret,</l>
                <l xml:id="d001l771" n="771">Dum nymphe nulla pompa comitata suarum</l>
                <l xml:id="d001l772" n="772">Lassa secaret aquas laetoque sub amne decorum</l>
                <l xml:id="d001l773" n="773">Ablueret corpus, calamos deus inter agrestes</l>
                <l xml:id="d001l774" n="774">Insertatque caput cannis refugitque videri;</l>
                <l xml:id="d001l775" n="775">Dumque videt frigetque caletque fovetque cupitque</l>
                <l xml:id="d001l776" n="776">Desperatque audetque feroxque libidine in undas</l>
                <l xml:id="d001l777" n="777">Desilit. Illa deum cernens, subtincta rubore</l>
                <l xml:id="d001l778" n="778">Transvolat elapsu ripas, compressaque cursu</l>
                <l xml:id="d001l779" n="779">Versa est in virides Latoo numine lymphas,</l>
                <l xml:id="d001l780" n="780">Quas quoque complexus gremio per furva viarum</l>
                <l xml:id="d001l781" n="781">Antra simul tandem Siculas abduxit ad oras.</l>
                <l xml:id="d001l782" n="782">Dulcis aqua est illic; quo postquam ductus Amyntor</l>
                <l xml:id="d001l783" n="783">Aequoreum superat fontem per littus amoenum</l>
                <l xml:id="d001l784" n="784">Quo Fortuna vocat gressus glomeransque volansque</l>
                <l xml:id="d001l785" n="785">Iam quas Aetna ardens prorumpat ad aethera nubes</l>
                <l xml:id="d001l786" n="786">Suspicit atque cavis flammam expirare caminis</l>
                <l xml:id="d001l787" n="787">Miratur montem ignarus, sed pergit ad atras</l>
                <l xml:id="d001l788" n="788">Titanum sedes. Quas postquam sensit apertas,</l>
                <l xml:id="d001l789" n="789">Antra petit primum casu saxumque Typhoei,</l>
                <l xml:id="d001l790" n="790">Qui toto certare die non desiit, ex quo</l>
                <l xml:id="d001l791" n="791">Bellantem liqui montesque sub astra trahentem.</l>
                <l xml:id="d001l792" n="792">Territus horrendo aspectu, nec farier audet</l>
                <l xml:id="d001l793" n="793">Terrificum nec adire hominem aut in tecta subire,</l>
                <l xml:id="d001l794" n="794">Sed tantum tremit atque obtutu immotus inhaeret</l>
                <l xml:id="d001l795" n="795">Et quatientem humeros spectans fugit atque Typhoeum</l>
                <l xml:id="d001l796" n="796">Rursus adire cupit, sed, cum redit, aufugit inde.</l>
                <l xml:id="d001l797" n="797">Ludentem at sensit et postquam percitus ira est:</l>
                <l xml:id="d001l798" n="798">"Perfide, quid spectas? Quid quaeris? Quid tua tantum</l>
                <l xml:id="d001l799" n="799">Mens agitat, dixit, qui postes ambis apertos?</l>
                <l xml:id="d001l800" n="800">Haec mortis regna. An forsan iuvat ire sub umbras?".</l>
                <l xml:id="d001l801" n="801">Amens ille metu praesagit sanguine barbam</l>
                <l xml:id="d001l802" n="802">Distillare suo, dentesque rubescere caede;</l>
                <l xml:id="d001l803" n="803">Sic fatur tandem et trepidus mandata facessit:</l>
                <l xml:id="d001l804" n="804">"Rex, genus egregium terrae, sacra numina cuius</l>
                <l xml:id="d001l805" n="805">Trinacriae gens tota colit, veneratur honore,</l>
                <l xml:id="d001l806" n="806">Rettulit Haemonias felix iam fama per urbes</l>
                <l xml:id="d001l807" n="807">Invictas huius vires roburque timendum</l>
                <l xml:id="d001l808" n="808">Gentis et audacter quod nunc molire superbo</l>
                <l xml:id="d001l809" n="809">Inferre arma Iovi superosque in bella lacessis.</l>
                <l xml:id="d001l810" n="810">Imperii laudisque tuae succensus amore</l>
                <l xml:id="d001l811" n="811">Monychus huc mittit, qui forti Ixione natus,</l>
                <l xml:id="d001l812" n="812">Te similem sibi complexus, sese ipse bimembresque</l>
                <l xml:id="d001l813" n="813">Auxilio defert: non quod, fortissime mundi,</l>
                <l xml:id="d001l814" n="814">Auxilio indigeas, mortem ast genitoris adempti</l>
                <l xml:id="d001l815" n="815">Aeternis odiis iustisque ulciscitur armis.</l>
                <l xml:id="d001l816" n="816">Mente sedet quoque gentis adhuc iniuria nostrae,</l>
                <l xml:id="d001l817" n="817">Quam malus ille olim (credas) affecit iniqua</l>
                <l xml:id="d001l818" n="818">Alcides caede, est generis cui Iuppiter auctor.</l>
                <l xml:id="d001l819" n="819">Ne temnas, rex summe; illic est altus Olympus,</l>
                <l xml:id="d001l820" n="820">Est Pindus montesque alti, qui vertice pulsant</l>
                <l xml:id="d001l821" n="821">Sidera, quos aliqui tanta de gente lacertis</l>
                <l xml:id="d001l822" n="822">Huc iacient mecumque viam per littora carpent".</l>
                <l xml:id="d001l823" n="823">Desierat fari, poterat nec plura Typhoeus</l>
                <l xml:id="d001l824" n="824">Exspectare: tonans has edit ad aethera voces:</l>
                <l xml:id="d001l825" n="825">"Effugis incolumis dictisque his vita superstes</l>
                <l xml:id="d001l826" n="826">Est tua; nunc celera et regi tu talia narra:</l>
                <l xml:id="d001l827" n="827">Non nos illius populos ad bella vocare</l>
                <l xml:id="d001l828" n="828">Nec petere auxilium belli. Namque ipsemet unus,</l>
                <l xml:id="d001l829" n="829">Unus ego, invito Iove, supra sidera tendam.</l>
                <l xml:id="d001l830" n="830">Sed si tantus amor, veniat; nam montibus altis</l>
                <l xml:id="d001l831" n="831">Indigeo, mittam qui tollant. Improbe, longas</l>
                <l xml:id="d001l832" n="832">Rumpe moras, volita et conspectu te eripe nostro".</l>
                <l xml:id="d001l833" n="833">Sic fatus geminos torva de gente relegit</l>
                <l xml:id="d001l834" n="834">Coeumque Iapetumque vocans, quos ducat Amyntor.</l>
                <l xml:id="d001l835" n="835">Iussa citi properant, duce littora longa bimembre</l>
                <l xml:id="d001l836" n="836">Iam peragrant. Siculis graditur Centaurus arenis,</l>
                <l xml:id="d001l837" n="837">Observans ne quo vel dicto laedat euntes</l>
                <l xml:id="d001l838" n="838">Vel facto. Incedunt illi capita alta ferentes,</l>
                <l xml:id="d001l839" n="839">Aeriae ut turreis, quos passibus aequat Amyntor</l>
                <l xml:id="d001l840" n="840">Disparibus, pelagi ducitque gementis ad undas.</l>
                <l xml:id="d001l841" n="841">Merguntur dulcis liquido sub gurgite fontis</l>
                <l xml:id="d001l842" n="842">Et carpunt per flumen iter saxoque propinquant,</l>
                <l xml:id="d001l843" n="843">Claudus ubi aes mollit tundens et fulmina conflat</l>
                <l xml:id="d001l844" n="844">Lemnius atque horrendum antrum post terga relinquunt.</l>
                <l xml:id="d001l845" n="845">Tandem perveniunt hilares ad fluminis aedes</l>
                <l xml:id="d001l846" n="846">Parrhasii et viridis iam sub iuga summa Lycaei</l>
                <l xml:id="d001l847" n="847">Conspiciunt pictas Penei genitoris arenas</l>
                <l xml:id="d001l848" n="848">Ossamque et Pindum inveniunt Nephelenque sub ipsam</l>
                <l xml:id="d001l849" n="849">Regem adeunt, alacris qui illos excepit et alta</l>
                <l xml:id="d001l850" n="850">Ad tecta accivit; dein vasti dicta Typhoei</l>
                <l xml:id="d001l851" n="851">Accipiens, tantos belli se accinxit ad ignes.</l>
                <l xml:id="d001l852" n="852">Instruit armatas acies tum pelle ferarum</l>
                <l xml:id="d001l853" n="853">Exsultatque videns atque incandescit eundo.</l>
                <l xml:id="d001l854" n="854">Excutit ast Ossam Coeus pandensque lacertos</l>
                <l xml:id="d001l855" n="855">Ingentes per inane iacit. Iam Pindus et Othrys,</l>
                <l xml:id="d001l856" n="856">Pelius atque Homole frondens et clarus Olympus</l>
                <l xml:id="d001l857" n="857">Pervolitant, Siculis mirati insistere terris.</l>
                <l xml:id="d001l858" n="858">Tum patriam linquunt nitidique ad fluminis undam</l>
                <l xml:id="d001l859" n="859">Aggrediuntur iter; sed iam sol fessus Ibero</l>
                <l xml:id="d001l860" n="860">Flumine mergit equos solvens fumantia colla.</l>
                <l xml:id="d001l861" n="861">Tunc illi Alphei subeunt penetralia vivo</l>
                <l xml:id="d001l862" n="862">Pumice constructa et laeti in pendentibus antris</l>
                <l xml:id="d001l863" n="863">Hospitio divi excepti telluris opacam</l>
                <l xml:id="d001l864" n="864">Sermonum variis ducunt ambagibus umbram.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Stefano Di Brazzano</bibl>
                </head>
                <l xml:id="d002l1" n="1">Extulerat iubar auratum Tithonia coniunx</l>
                <l xml:id="d002l2" n="2">Regna viri linquens, croceo qui tectus amictu</l>
                <l xml:id="d002l3" n="3">Stertebat toto proflans e pectore somnum.</l>
                <l xml:id="d002l4" n="4">Illa, senis rabiem longumque exosa soporem,</l>
                <l xml:id="d002l5" n="5">Laxarat Zephyris crines floresque canistris</l>
                <l xml:id="d002l6" n="6">Purpureos plenis spargebat, vertice odoro</l>
                <l xml:id="d002l7" n="7">Idalium stillans rorem, dum nubila circum</l>
                <l xml:id="d002l8" n="8">Humida surgebant et mille coloribus aer</l>
                <l xml:id="d002l9" n="9">Tinctus erat. Laetae per summa arbusta volucres</l>
                <l xml:id="d002l10" n="10">Phoebeos cantu radios lucemque canebant</l>
                <l xml:id="d002l11" n="11">Atque virum non ulta prius lugebat ademptum</l>
                <l xml:id="d002l12" n="12">Daulias ales Ityn, querulo loca carmine complens,</l>
                <l xml:id="d002l13" n="13">Cum Somnus nigris volitans per nubila pennis</l>
                <l xml:id="d002l14" n="14">Aethereas fugiens auras opulenta subibat</l>
                <l xml:id="d002l15" n="15">Tecta Arabum, ducens ubi longa oblivia Lethe</l>
                <l xml:id="d002l16" n="16">Invitat somnos et curas delet edaces.</l>
                <l xml:id="d002l17" n="17">Nubigenum interea regem sub fluminis antro</l>
                <l xml:id="d002l18" n="18">Liquerat alma quies. Surgit torquensque leonis</l>
                <l xml:id="d002l19" n="19">Terribili impexum seta cum dentibus albis</l>
                <l xml:id="d002l20" n="20">Exuvium iam invadit iter, Titania membra</l>
                <l xml:id="d002l21" n="21">Mirans et validam iactans per inane securim;</l>
                <l xml:id="d002l22" n="22">Eurytus hinc Broteasque ferox, quos cetera pubes</l>
                <l xml:id="d002l23" n="23">Consequitur spoliis suffulta et pelle ferarum.</l>
                <l xml:id="d002l24" n="24">Et iam tempus erat medio cum Phoebus in axe</l>
                <l xml:id="d002l25" n="25">Incumbit terris sterilique exusta calore</l>
                <l xml:id="d002l26" n="26">Arva arent, herbae sitiunt et gratior umbra est</l>
                <l xml:id="d002l27" n="27">Armentis liquidi et fontes scatebraeque salubres,</l>
                <l xml:id="d002l28" n="28">Cum se nympharum pulchro obfert agmine turba</l>
                <l xml:id="d002l29" n="29">Ludens deductis per gramina laeta choreis.</l>
                <l xml:id="d002l30" n="30">Hae teneras gratis mulcent concentibus auras</l>
                <l xml:id="d002l31" n="31">Arboribus circum, circum viridantibus umbris;</l>
                <l xml:id="d002l32" n="32">Illae amne in medio saliunt vitreisque sub undis</l>
                <l xml:id="d002l33" n="33">Alternant agiles per candida brachia motus</l>
                <l xml:id="d002l34" n="34">Lubricaque intorquent niveis vestigia plantis;</l>
                <l xml:id="d002l35" n="35">Enatat haec ferit et flumen, cum poplite suras</l>
                <l xml:id="d002l36" n="36">Ostentans molles; salit illa et levia monstrat</l>
                <l xml:id="d002l37" n="37">Pectora marmoreosque humeros tenerasque papillas,</l>
                <l xml:id="d002l38" n="38">Quae caelo ducant ad dulcia furta Tonantem.</l>
                <l xml:id="d002l39" n="39">Sub fluvio splendet cervix argentea, totum</l>
                <l xml:id="d002l40" n="40">Tum latus aurata et frons et lumina nigro</l>
                <l xml:id="d002l41" n="41">Tersa hebeno, nix et niveo quae purpura in ore est.</l>
                <l xml:id="d002l42" n="42">Verum ut terrigenas et longas quadrupedantum</l>
                <l xml:id="d002l43" n="43">Senserunt acies, passis per colla capillis</l>
                <l xml:id="d002l44" n="44">Membra fugae dederunt seque occuluere sub antris.</l>
                <l xml:id="d002l45" n="45">Effera laetatur gens et iuvat ire per umbras</l>
                <l xml:id="d002l46" n="46">Nympharumque domos loca vel mortalibus aegris</l>
                <l xml:id="d002l47" n="47">Devia, Cyclopas donec Vulcaniaque aera</l>
                <l xml:id="d002l48" n="48">Et strepitus raucos arrectis crinibus omnes</l>
                <l xml:id="d002l49" n="49">Obstupuere; terunt iter et sub gurgite fontis</l>
                <l xml:id="d002l50" n="50">Arcadii coeunt ac pectora flumine premunt.</l>
                <l xml:id="d002l51" n="51">Haud secus (ut perhibent) Pagasaea puppe pererrans</l>
                <l xml:id="d002l52" n="52">Aequora, limosi rapidas cum ad Phasidos undas</l>
                <l xml:id="d002l53" n="53">Phrixeum vellus iustis exposceret armis,</l>
                <l xml:id="d002l54" n="54">Aesonides stupuit, duri cum semine dentis</l>
                <l xml:id="d002l55" n="55">Prospiceret galeas cristis nutantibus altas</l>
                <l xml:id="d002l56" n="56">Exsilere, hinc humeros latos instructaque ferro</l>
                <l xml:id="d002l57" n="57">Pectora, quam genitor stupuit Neptunus equinas</l>
                <l xml:id="d002l58" n="58">Cum vidit pendere iubas hirsutaque membra.</l>
                <l xml:id="d002l59" n="59">Ipsi Titanes cunctis in millibus ibant</l>
                <l xml:id="d002l60" n="60">Elati capite horrifico, medium superantes</l>
                <l xml:id="d002l61" n="61">Nerea, nec ponti fluctus latera ardua tinxit.</l>
                <l xml:id="d002l62" n="62">Miscetur pelagus voci et nemora avia longe</l>
                <l xml:id="d002l63" n="63">Responsant. Ibant humano corpore supra</l>
                <l xml:id="d002l64" n="64">Aequora, pars placidis horrenda latebat in undis.</l>
                <l xml:id="d002l65" n="65">Ut terram tetigere, omni de parte recurvum</l>
                <l xml:id="d002l66" n="66">Implerunt littus; linquentes littora, silvas</l>
                <l xml:id="d002l67" n="67">Depopulant celeresque feras terrentque necantque.</l>
                <l xml:id="d002l68" n="68">Tum, quia caligans iam lux vocat, ocius omnes</l>
                <l xml:id="d002l69" n="69">Sacra Gigantei pergunt ad tecta tyranni,</l>
                <l xml:id="d002l70" n="70">Iungunt hospitio dextras, socia agmina iungunt</l>
                <l xml:id="d002l71" n="71">Et captam dirimunt praedam pinguisque ferinae</l>
                <l xml:id="d002l72" n="72">Implentur somnoque exporgunt corpora inerti.</l>
                <l xml:id="d002l73" n="73">Interea in roseis fulgebat lutea bigis</l>
                <l xml:id="d002l74" n="74">Aurora humentesque polo dimoverat umbras,</l>
                <l xml:id="d002l75" n="75">Adventu lustrans Idaea cacumina laeto,</l>
                <l xml:id="d002l76" n="76">Cum sese accingunt bello. Fremit ipse Typhoeus,</l>
                <l xml:id="d002l77" n="77">Fortis ut horrificos cum prima in proelia taurus</l>
                <l xml:id="d002l78" n="78">Mugitus ciet et furibundus in aere aperto</l>
                <l xml:id="d002l79" n="79">Insultat, quatiens humeros ventosque lacessens,</l>
                <l xml:id="d002l80" n="80">Cornibus excita ad pugnam proludit arena:</l>
                <l xml:id="d002l81" n="81">Haud aliter ductor stat supra vertice toto</l>
                <l xml:id="d002l82" n="82">Incandens solusque Iovem divosque voravit</l>
                <l xml:id="d002l83" n="83">Excogitans, nimium nimio, heu, sibi robore fretus.</l>
                <l xml:id="d002l84" n="84">Sic alii regem superum, veluti nihil obstet,</l>
                <l xml:id="d002l85" n="85">Multa in frusta secant; instatque furitque Typhoeus</l>
                <l xml:id="d002l86" n="86">Accendens socios, dein collo pondus Olympi</l>
                <l xml:id="d002l87" n="87">Frondentis subit. Astraeus cervice sub alta</l>
                <l xml:id="d002l88" n="88">Praeponens humeros immensum sustinet Ossam,</l>
                <l xml:id="d002l89" n="89">Pelion atque Othryn rapiunt Coeusque Bromusque,</l>
                <l xml:id="d002l90" n="90">Tum Pindum atque Homolen Phlegyas Acholastus et ingens</l>
                <l xml:id="d002l91" n="91">Extollunt. Frustra inclusis fornacibus atras</l>
                <l xml:id="d002l92" n="92">Excutit Aetna comas, nimia nam mole gravatur.</l>
                <l xml:id="d002l93" n="93">Circumfusi alii innumeros nullo ordine montes</l>
                <l xml:id="d002l94" n="94">Montibus adglomerant, resonat vi fervidus axis.</l>
                <l xml:id="d002l95" n="95">Quis tibi tunc animus, divum sator atque hominum rex,</l>
                <l xml:id="d002l96" n="96">Cum caelo infandam spectares fervere gentem,</l>
                <l xml:id="d002l97" n="97">Aethera misceri strepitu iamque aera totum</l>
                <l xml:id="d002l98" n="98">Terrigenum oppressum membris sedemque deorum</l>
                <l xml:id="d002l99" n="99">Viribus exposci! Renuit Saturnia Iuno</l>
                <l xml:id="d002l100" n="100">Imperium sibi sorte datum, gemit undique divum</l>
                <l xml:id="d002l101" n="101">Sancta cohors. Instat furibunda mente Typhoeus;</l>
                <l xml:id="d002l102" n="102">Circum nubigenae, circum Titania pubes</l>
                <l xml:id="d002l103" n="103">Aestuat et superum miratur inertia corda.</l>
                <l xml:id="d002l104" n="104">In medio manet ipse et cunctis altior omneis</l>
                <l xml:id="d002l105" n="105">Increpitat superos, foveant cur aethera et aequo</l>
                <l xml:id="d002l106" n="106">Non se committant campo nec viribus ausint.</l>
                <l xml:id="d002l107" n="107">Ceu lupus impastus plenum cum lustrat ovile</l>
                <l xml:id="d002l108" n="108">Nocte super media, se huc vertit turbidus atque huc</l>
                <l xml:id="d002l109" n="109">(Urget enim vesana fames) molle et pecus intus</l>
                <l xml:id="d002l110" n="110">Totum animadvertens, muris irascitur, atram</l>
                <l xml:id="d002l111" n="111">Horridus aspectans caulam et fremit ore cruento,</l>
                <l xml:id="d002l112" n="112">Haud aliter fera corda tument rabidaeque furenti</l>
                <l xml:id="d002l113" n="113">Ignescunt irae et frustra conscendere caelum</l>
                <l xml:id="d002l114" n="114">Nititur. At pater exclamat Saturnius ardens</l>
                <l xml:id="d002l115" n="115">Obsistens natumque affatus talia mandat:</l>
                <l xml:id="d002l116" n="116">"Suggere tela mihi, quae nuper Lemnius antris</l>
                <l xml:id="d002l117" n="117">Attulit Aetnaeis, non ullum dextera frustra</l>
                <l xml:id="d002l118" n="118">Torserit" atque unum arripiens ad limina tendit.</l>
                <l xml:id="d002l119" n="119">Sustulit ut dextram, sublatum ut pondere vasto</l>
                <l xml:id="d002l120" n="120">Libravit, subiit fulgor; tum tempore eodem</l>
                <l xml:id="d002l121" n="121">Scindit se caelum crepitans et protinus ignis</l>
                <l xml:id="d002l122" n="122">Exsilit erumpitque simul tonitrusque fragorque</l>
                <l xml:id="d002l123" n="123">Ictusque et totus efflagrat comminus aether.</l>
                <l xml:id="d002l124" n="124">Nec vero prior excusso de verbere flamma</l>
                <l xml:id="d002l125" n="125">Emicuit, tonitruve fuit tunc segnior ictus.</l>
                <l xml:id="d002l126" n="126">Haud secus ac summo in saxo cum saepe videmus</l>
                <l xml:id="d002l127" n="127">Pastorem arrepta spirantem immane securi</l>
                <l xml:id="d002l128" n="128">Findentemque ornum cuneisque in frusta secantem,</l>
                <l xml:id="d002l129" n="129">Apparet iactata alte post terga bipennis,</l>
                <l xml:id="d002l130" n="130">Mox sonitus, mox ingenti convulsa fragore</l>
                <l xml:id="d002l131" n="131">Vox sonat et ruptae luctantur in auribus aurae,</l>
                <l xml:id="d002l132" n="132">Sic statim strepitus caelo collisus aperto</l>
                <l xml:id="d002l133" n="133">Horrendum tonat et collisu accenditur ignis</l>
                <l xml:id="d002l134" n="134">Fulmineus, nimbosa acies frangitque feritque;</l>
                <l xml:id="d002l135" n="135">Terra tremit, mugit pontus, circumtonat aether,</l>
                <l xml:id="d002l136" n="136">Tartareus Phlegethon saevique sacraria Ditis.</l>
                <l xml:id="d002l137" n="137">Decidit ast ictu Lycabas, iustissimus unus</l>
                <l xml:id="d002l138" n="138">Qui Centaurorum fuerat foedatque cruore</l>
                <l xml:id="d002l139" n="139">Arentem terram. Tum surgit ad aera clamor</l>
                <l xml:id="d002l140" n="140">Ut miser oppetiit; Libycae de more leaenae</l>
                <l xml:id="d002l141" n="141">Frendunt nubigenae, frendit fera turba Gigantum</l>
                <l xml:id="d002l142" n="142">Et magis horrendo gliscit violentia regi:</l>
                <l xml:id="d002l143" n="143">Stare loco nescit, fremit atque hortatur ad arma</l>
                <l xml:id="d002l144" n="144">Infandum populum caeloque insurgit et, altos</l>
                <l xml:id="d002l145" n="145">Concutiens humeros, montes huc iactat et illuc.</l>
                <l xml:id="d002l146" n="146">Effervet circum populus, iuga montibus haerent.</l>
                <l xml:id="d002l147" n="147">Aeris imperium, Iunonis maxima regna,</l>
                <l xml:id="d002l148" n="148">Occupat aeria regnatque in sede Typhoeus.</l>
                <l xml:id="d002l149" n="149">Omnia squallebant, graviori pondere pressus</l>
                <l xml:id="d002l150" n="150">Atlas succubuit, stellis qui ardentibus axem</l>
                <l xml:id="d002l151" n="151">Caelatum torquet, sed fortis sustulit illum</l>
                <l xml:id="d002l152" n="152">Amphitryoniades, humero dum forte levatus</l>
                <l xml:id="d002l153" n="153">Collum supposuit. Lucem mortalibus almam</l>
                <l xml:id="d002l154" n="154">Sustulerat Phoebus Pyroisque Eous et Aethon,</l>
                <l xml:id="d002l155" n="155">Flammivomis Phlegon efflans e naribus ignem,</l>
                <l xml:id="d002l156" n="156">Solis equi, assueto curru lorisque carentes,</l>
                <l xml:id="d002l157" n="157">Axe sub Hesperio ambrosiam et dulcem panaceam</l>
                <l xml:id="d002l158" n="158">Carpebant, fulvum mirati in frondibus aurum.</l>
                <l xml:id="d002l159" n="159">Lux erat et tenebrae; simul alis vasta premebant</l>
                <l xml:id="d002l160" n="160">Aequora subtincti Phoebei sanguine currus;</l>
                <l xml:id="d002l161" n="161">Undique congeries rudis indigestaque rerum</l>
                <l xml:id="d002l162" n="162">Obscurumque Chaos et plurima mortis imago;</l>
                <l xml:id="d002l163" n="163">Ignea vis caeli pallens, pallentia nigros</l>
                <l xml:id="d002l164" n="164">Sidera dant oculos, bifrontis numina divi;</l>
                <l xml:id="d002l165" n="165">Succinctae et fugiunt Horae properantibus alis,</l>
                <l xml:id="d002l166" n="166">Insomnes Horae, namque his fulgentia divum</l>
                <l xml:id="d002l167" n="167">Limina et immensi custodia credita caeli.</l>
                <l xml:id="d002l168" n="168">Sed subiit fratris radiis obnoxia Phoebe,</l>
                <l xml:id="d002l169" n="169">Sanguineoque comas pallens obnupsit amictu.</l>
                <l xml:id="d002l170" n="170">Nulla Iovi fuerat spes, cum qui obsisteret armis</l>
                <l xml:id="d002l171" n="171">Titanum sub Threicio Mars axe sederet.</l>
                <l xml:id="d002l172" n="172">Heu frustra Cretes, Dryopes pictique Agathyrsi</l>
                <l xml:id="d002l173" n="173">Circum aras circumque boum sacra exta fremebant</l>
                <l xml:id="d002l174" n="174">Smynthea thure Indo myrrhaque crocoque colentes.</l>
                <l xml:id="d002l175" n="175">Victima nulla litat, non casta aspirat Athenis</l>
                <l xml:id="d002l176" n="176">Bellona, innuptae peplis irata puellae</l>
                <l xml:id="d002l177" n="177">Numina non mulcent, non textis serta corymbis</l>
                <l xml:id="d002l178" n="178">Te, Lenaee, iuvant; celebrant trieterica frustra</l>
                <l xml:id="d002l179" n="179">Turba Mimallonidum thyrsos ad sacra ferentum.</l>
                <l xml:id="d002l180" n="180">Ducit amor caeli capiuntque ruentia regna:</l>
                <l xml:id="d002l181" n="181">Hoc opus, hoc studium. Tunc ergo insignia lyncum</l>
                <l xml:id="d002l182" n="182">Colla premens biiugum trietericaque orgia temnens</l>
                <l xml:id="d002l183" n="183">Aethera per vacuum solvebat lora secundo</l>
                <l xml:id="d002l184" n="184">Curru lenta volans, cum regem ad bella sequentes</l>
                <l xml:id="d002l185" n="185">Aetnaei fratres caelo capita alta ferebant.</l>
                <l xml:id="d002l186" n="186">Interea rubicunda Ceres, delapsa per auras,</l>
                <l xml:id="d002l187" n="187">Ora coercebat geminorum dura draconum,</l>
                <l xml:id="d002l188" n="188">Triptolemo quos iam Tritonida misit ad urbem:</l>
                <l xml:id="d002l189" n="189">Hic omneis terrae cultus, hic arida messis,</l>
                <l xml:id="d002l190" n="190">Sidere quo inflexo fument sub vomere tauri,</l>
                <l xml:id="d002l191" n="191">Qui pariant hiemem venti, quae pinguia culta</l>
                <l xml:id="d002l192" n="192">Menstrua cum reparet radiantia cornua Phoebe.</l>
                <l xml:id="d002l193" n="193">Sed pater omnipotens tristes sub pectore curas</l>
                <l xml:id="d002l194" n="194">Tristis et ipse premens et secum plurima volvens</l>
                <l xml:id="d002l195" n="195">Compellat natum et Mavortia mittit ad arva</l>
                <l xml:id="d002l196" n="196">Auxilium petere et Marti fera bella referre.</l>
                <l xml:id="d002l197" n="197">Ille auris levior caelum iam nactus apertum,</l>
                <l xml:id="d002l198" n="198">Radit iter liquidum et Geticos pronus legit agros</l>
                <l xml:id="d002l199" n="199">Convenit et Martem, qui alto procumbit in Haemo.</l>
                <l xml:id="d002l200" n="200">Templum augustum ingens in summi vertice montis</l>
                <l xml:id="d002l201" n="201">Eminet aequatum caelo, cui ianua duro</l>
                <l xml:id="d002l202" n="202">Ferro versa fremit, fulgenti moenia ferro,</l>
                <l xml:id="d002l203" n="203">Compactae ferro solidoque adamante columnae,</l>
                <l xml:id="d002l204" n="204">Ferratae bases collo stridentia torquent</l>
                <l xml:id="d002l205" n="205">Tecta. Trabes triplici maeandro hic undique cingunt</l>
                <l xml:id="d002l206" n="206">Aeratae spirae, stridunt solido omnia ferro.</l>
                <l xml:id="d002l207" n="207">Hae Martis sedes. Membris multoque tepebat</l>
                <l xml:id="d002l208" n="208">Sanguine terra rubens humana squallida caede.</l>
                <l xml:id="d002l209" n="209">Vestibulum ante ipsum obtutu tenet ora tumenti</l>
                <l xml:id="d002l210" n="210">Demens Ira, parens belli Discordia, vittis</l>
                <l xml:id="d002l211" n="211">Sanguineis annexa comas serit undique flammam</l>
                <l xml:id="d002l212" n="212">Inque suum incandet Rabies armata cruorem,</l>
                <l xml:id="d002l213" n="213">Obscuro frendit vultu mugitque furitque</l>
                <l xml:id="d002l214" n="214">Horrendus Furor, Insidiae Fraudesque Dolique</l>
                <l xml:id="d002l215" n="215">Ore silent tacito, rapiunt furtim omnia, furtim</l>
                <l xml:id="d002l216" n="216">Accendunt pugnas, horroris veste sub atra</l>
                <l xml:id="d002l217" n="217">Et latet et metuit Timor impalletque fugitque</l>
                <l xml:id="d002l218" n="218">Aeriam lucem trepidatque sub obice valvae.</l>
                <l xml:id="d002l219" n="219">Extollens caput ante alios sibi poscit honorem</l>
                <l xml:id="d002l220" n="220">Ambitio tumida et iactantia verba volutat;</l>
                <l xml:id="d002l221" n="221">Invida Pestis eam comitatur, gramina vultu</l>
                <l xml:id="d002l222" n="222">Qua laeta et viridis confestim exaruit herba</l>
                <l xml:id="d002l223" n="223">(Bellum amat atque iras semperque incendia miscet),</l>
                <l xml:id="d002l224" n="224">Pallentes Morbi, imprudens Audacia, dira</l>
                <l xml:id="d002l225" n="225">Seditio, vana et Commenta et sacra Libido.</l>
                <l xml:id="d002l226" n="226">Post has currus erat, quem circum garrula Fama</l>
                <l xml:id="d002l227" n="227">Aera carpebat tenerum stridentibus alis;</l>
                <l xml:id="d002l228" n="228">Mortiferum Bellum, Dolor impius inde Laborque</l>
                <l xml:id="d002l229" n="229">Circumeunt, sedet in medio Fortunaque Morsque.</l>
                <l xml:id="d002l230" n="230">Altera nunc tristis currum, nunc laeta benignave</l>
                <l xml:id="d002l231" n="231">Aut adversa premit, nunc et promittit honorem,</l>
                <l xml:id="d002l232" n="232">Nunc negat, illecebris blanditur, saeva minatur;</l>
                <l xml:id="d002l233" n="233">Altera sanguineam falcem post brachia iactans,</l>
                <l xml:id="d002l234" n="234">Ictus conduplicat sternens regesque ducesque</l>
                <l xml:id="d002l235" n="235">Heroasque omnesque homines effundere gaudet.</l>
                <l xml:id="d002l236" n="236">Hinc abscissa comas iacet et foedata capillos</l>
                <l xml:id="d002l237" n="237">Iustitia: est lacerum pectus, sunt livida membra.</l>
                <l xml:id="d002l238" n="238">Omnibus invisa, indignas quas vincla tenerent</l>
                <l xml:id="d002l239" n="239">Ad caelum tollit palmas. Proh Iuppiter! Omnes</l>
                <l xml:id="d002l240" n="240">Effugiunt, omnes feriunt violantque necantque.</l>
                <l xml:id="d002l241" n="241">Miratus pictis subiit Caducifer alis</l>
                <l xml:id="d002l242" n="242">Horrendum templum sacro veneratus honore.</l>
                <l xml:id="d002l243" n="243">Hic, suspensa tholo murisque affixa superbis,</l>
                <l xml:id="d002l244" n="244">Pendebant vario correpta ex hoste trophaea</l>
                <l xml:id="d002l245" n="245">Magnanimum heroum, templi decora alta nitentis:</l>
                <l xml:id="d002l246" n="246">Arma virum victis et rostra relata carinis,</l>
                <l xml:id="d002l247" n="247">Captivi currus, portarum immania claustra,</l>
                <l xml:id="d002l248" n="248">Nutantes capitum cristae galeaeque decorae</l>
                <l xml:id="d002l249" n="249">Ensesque clipeique Cydoneaeque pharetrae.</l>
                <l xml:id="d002l250" n="250">In medio templi ramos et brachia pandit</l>
                <l xml:id="d002l251" n="251">Alta triumphalis quercus, quam plurima circum</l>
                <l xml:id="d002l252" n="252">Tela virum pendent, loricae ex aere trilices</l>
                <l xml:id="d002l253" n="253">Barbaricoque intextae auro ferroque rigenti,</l>
                <l xml:id="d002l254" n="254">Et spolia et galeae, quae dux fortissimus auris</l>
                <l xml:id="d002l255" n="255">Franciscus nuper suspenderat altaque ramis</l>
                <l xml:id="d002l256" n="256">Aptarat spolia et rorantes sanguine cristas.</l>
                <l xml:id="d002l257" n="257">Fronte sub adversa nitido decisus in aere</l>
                <l xml:id="d002l258" n="258">Dat sonitum flavus per concava saxa Metaurus.</l>
                <l xml:id="d002l259" n="259">It dux Ausonius medium per fluminis alveum</l>
                <l xml:id="d002l260" n="260">Armans selectas ad Martia proelia gentes;</l>
                <l xml:id="d002l261" n="261">Montibus in summis fuerat quae lignea quercus,</l>
                <l xml:id="d002l262" n="262">Aurea nutabat victrixque per aera. Ripa</l>
                <l xml:id="d002l263" n="263">Fluminis ex alia, perterritus agmine tanto,</l>
                <l xml:id="d002l264" n="264">Vertit terga Leo fugiensque sub aethere clavis</l>
                <l xml:id="d002l265" n="265">Pallida dat gressum. Sequitur ducis inclita pubes,</l>
                <l xml:id="d002l266" n="266">Ipse pedes tranat flumen metuendus et hasta</l>
                <l xml:id="d002l267" n="267">Insequitur pavidi vestigia foeda Leonis.</l>
                <l xml:id="d002l268" n="268">Turris et extabat summis educta sub astra</l>
                <l xml:id="d002l269" n="269">Culminibus, longe haud virides ducebat Isaurus</l>
                <l xml:id="d002l270" n="270">Victor aquas. Muros obsederat agmine denso</l>
                <l xml:id="d002l271" n="271">Insignes Germana cohors vinoque sepultam</l>
                <l xml:id="d002l272" n="272">Hispanae invadunt acies. Cum Phoebus Eois</l>
                <l xml:id="d002l273" n="273">Laetus equis Tyrio tinctum iubar exerit ostro,</l>
                <l xml:id="d002l274" n="274">Insignis cristis luce et spectandus ahena</l>
                <l xml:id="d002l275" n="275">Ore vomens ignem fundit sternitque fugatque</l>
                <l xml:id="d002l276" n="276">Ductor Franciscus, clipeata per agmina vibrans</l>
                <l xml:id="d002l277" n="277">Ensem fulmineum. Sequitur mucrone corusco</l>
                <l xml:id="d002l278" n="278">Illum Hispana acies, fertur quo corpore Mavors.</l>
                <l xml:id="d002l279" n="279">Fit via vi, resonat totus plangoribus aether.</l>
                <l xml:id="d002l280" n="280">Undique gesta ducis ferro caelata nitebant.</l>
                <l xml:id="d002l281" n="281">Expedit at iussum regis Cyllenius alto</l>
                <l xml:id="d002l282" n="282">Succedens tecto et gradibus consurgit in aereis</l>
                <l xml:id="d002l283" n="283">Et superat sensim incedens Martemque superbo</l>
                <l xml:id="d002l284" n="284">Aspicit elatum curru, latus huicque renidens</l>
                <l xml:id="d002l285" n="285">Alcides claudit; circum varia ore volutant</l>
                <l xml:id="d002l286" n="286">Innumeri proceres curruque insistere gaudent.</l>
                <l xml:id="d002l287" n="287">Ante ipsos ara est ingens, ubi pallida tabo</l>
                <l xml:id="d002l288" n="288">Membra virum tristi fumant: non thure crocove,</l>
                <l xml:id="d002l289" n="289">Sanguine at humano communia numina mulcent</l>
                <l xml:id="d002l290" n="290">Saltantes Salii. Deus. hic supereminet omnes</l>
                <l xml:id="d002l291" n="291">Horrendus dextraque auratum sustinet ensem.</l>
                <l xml:id="d002l292" n="292">Agnovit longe divum propiorque laboris</l>
                <l xml:id="d002l293" n="293">Quae tanti sit causa rogat, quae nuntia caelo</l>
                <l xml:id="d002l294" n="294">Afferat. Ille trahens imo suspiria corde</l>
                <l xml:id="d002l295" n="295">Sic fatur largoque humectat flumine vultum:</l>
                <l xml:id="d002l296" n="296">"Tune rogas nostri fuerit quae causa laboris,</l>
                <l xml:id="d002l297" n="297">Vera Iovis proles? Quis possit talia fando</l>
                <l xml:id="d002l298" n="298">Dicere, quae sensi quaeque ipse miserrima vidi</l>
                <l xml:id="d002l299" n="299">His oculis? His, inquam, oculis? Me Iuppiter alto</l>
                <l xml:id="d002l300" n="300">Demittit caelo, Mars o Mars, ocius omneis</l>
                <l xml:id="d002l301" n="301">Rumpe moras, quaeso: dubia in discrimina caelum</l>
                <l xml:id="d002l302" n="302">Adductum est, Iovis an, an sint haec astra Typhoei.</l>
                <l xml:id="d002l303" n="303">Quare, age, duc proceres tecum hos, nam tu unica caelo</l>
                <l xml:id="d002l304" n="304">Spes superes, domus in te unum inclinata recumbit".</l>
                <l xml:id="d002l305" n="305">Ingemuit deus armipotens et nulla locutus</l>
                <l xml:id="d002l306" n="306">Ingentem armorum sonitum dedit; inde iugales</l>
                <l xml:id="d002l307" n="307">Quattuor iniunxit celeres, qui cursibus auras</l>
                <l xml:id="d002l308" n="308">Anteirent Zephyrosque et lectos agmine magno</l>
                <l xml:id="d002l309" n="309">Heroas vocat ac curru dat lora secundo.</l>
                <l xml:id="d002l310" n="310">Continuo Pterelas, Laelaps, Thos, fortis Aello,</l>
                <l xml:id="d002l311" n="311">Martis equi volucres, alis per nubila motis</l>
                <l xml:id="d002l312" n="312">Corripiuntque viam pedibusque repagula pulsant;</l>
                <l xml:id="d002l313" n="313">Occupat ast currum Mavors veloxque per auras</l>
                <l xml:id="d002l314" n="314">Emicat ostentans humeros caeloque subibat.</l>
                <l xml:id="d002l315" n="315">Ut videre illum superi sperataque bello</l>
                <l xml:id="d002l316" n="316">Auxilia, exclusere metum, timor abfuit omnis.</l>
                <l xml:id="d002l317" n="317">Sed pater omnipotens caput est complexus inerme,</l>
                <l xml:id="d002l318" n="318">Divulsus tandem, lacrimans haec ore gemensque,</l>
                <l xml:id="d002l319" n="319">Et voci et verbis via vix laxata dolore est:</l>
                <l xml:id="d002l320" n="320">"Una o spes superum, nostri o fiducia regni,</l>
                <l xml:id="d002l321" n="321">Salve, optata diu et nostrum miserare dolorem.</l>
                <l xml:id="d002l322" n="322">Cerne quibus tellus furibunda hic viribus alto</l>
                <l xml:id="d002l323" n="323">Insurgat caelo et caelestibus inferat arma;</l>
                <l xml:id="d002l324" n="324">Aeris imperium captum est nique adsis et aether</l>
                <l xml:id="d002l325" n="325">In praeceps ruit et nos una, crede, ruemus.</l>
                <l xml:id="d002l326" n="326">Quid Thraces potuere, arae quid thure crematae,</l>
                <l xml:id="d002l327" n="327">Ut non succurras patri? Tandem, optime, tandem</l>
                <l xml:id="d002l328" n="328">Expectate, venis, tandem, expectate, moveris.</l>
                <l xml:id="d002l329" n="329">Nunc age, nate, alios duc tecum heroas, ad aras</l>
                <l xml:id="d002l330" n="330">Qui templi plausu exsultant, tuque ipse ducesque</l>
                <l xml:id="d002l331" n="331">Quos tecum duxti dextram committite bello.</l>
                <l xml:id="d002l332" n="332">Inspice ut aerios verrant per nubila montes</l>
                <l xml:id="d002l333" n="333">(Non incerta loquor, vidi, laudare necesse est),</l>
                <l xml:id="d002l334" n="334">Cum mihi pallentes gelidus tremor occupat artus,</l>
                <l xml:id="d002l335" n="335">Dum tueor sonitumque pedum vocemque tremisco.</l>
                <l xml:id="d002l336" n="336">Nate, precor, miserere Iovis non digna ferentis,</l>
                <l xml:id="d002l337" n="337">Cunctorum miserere deum, qui vindice freti</l>
                <l xml:id="d002l338" n="338">Te ex uno pendent adsisque iuvesque precantur".</l>
                <l xml:id="d002l339" n="339">Dicenti lacrimae labentes ora rigabant</l>
                <l xml:id="d002l340" n="340">More perennis aquae. Contra Mars talia fatur:</l>
                <l xml:id="d002l341" n="341">"Neu, quaeso, incusa his dictis, quod segnis ad arma</l>
                <l xml:id="d002l342" n="342">Adsim; nam certus nostras non nuntius aures</l>
                <l xml:id="d002l343" n="343">Implerat. Mihi sunt (ut scis) gratissima bella,</l>
                <l xml:id="d002l344" n="344">Quis praesum lituique acreis sonitusque tubarum.</l>
                <l xml:id="d002l345" n="345">Sed vos, o superi, quibus haec sunt talia curae,</l>
                <l xml:id="d002l346" n="346">Me duce, nunc, quaeso, celeres assumite ferrum,</l>
                <l xml:id="d002l347" n="347">Arripite arma manu et regem defendite nostrum".</l>
                <l xml:id="d002l348" n="348">His dictis erecti animi et maerentia nuper</l>
                <l xml:id="d002l349" n="349">Pectora; qui bellum metuebant, arma requirunt.</l>
                <l xml:id="d002l350" n="350">Fit sonitus, quisque arma parant rapiuntque vicissim</l>
                <l xml:id="d002l351" n="351">Et revocant acuuntque animos Martemque sequuntur.</l>
                <l xml:id="d002l352" n="352">Interea impellit pressos temone cruento</l>
                <l xml:id="d002l353" n="353">Impavidus Gradivus equos, insistit habenis</l>
                <l xml:id="d002l354" n="354">Frena manu quatiens, quem stipant ferreus ora</l>
                <l xml:id="d002l355" n="355">Terror et exanguis Metus, et Discordia pallam</l>
                <l xml:id="d002l356" n="356">Sanguineam quatit ante, ferum quatit ante flagellum.</l>
                <l xml:id="d002l357" n="357">Stant circum varii proceres, quos duxerat, hastis</l>
                <l xml:id="d002l358" n="358">Innixi. Sequitur curru pharetratus Apollo</l>
                <l xml:id="d002l359" n="359">Et Latona potens, sequitur simul aurea Pallas,</l>
                <l xml:id="d002l360" n="360">Quae bellis gaudet, sequitur sine cornibus Euhan</l>
                <l xml:id="d002l361" n="361">Et superi heroes. Sed non Saturnus aduncam</l>
                <l xml:id="d002l362" n="362">Arripuit falcem; Iuno atque Erycina sequuntur</l>
                <l xml:id="d002l363" n="363">Ad pugnas oculis Hebeque et pallida caro</l>
                <l xml:id="d002l364" n="364">Alcidae metuit et deflet in arma ruentem.</l>
                <l xml:id="d002l365" n="365">Postremus tenueis nitidis talaribus auras</l>
                <l xml:id="d002l366" n="366">Scindebat Iovis et divorum nuntius ingens:</l>
                <l xml:id="d002l367" n="367">Nam Martis templum miratus restitit, harpen</l>
                <l xml:id="d002l368" n="368">Nunc dextra gestans falcis de more recurvum,</l>
                <l xml:id="d002l369" n="369">Aera scindebat levior velocibus Euris.</l>
                <l xml:id="d002l370" n="370">At summum ut tetigit fortis Gradivus Olympum,</l>
                <l xml:id="d002l371" n="371">Dat sonitum clipeo; statim Discordia surgens</l>
                <l xml:id="d002l372" n="372">Ardenteis furibunda faces serit, arma ministrat</l>
                <l xml:id="d002l373" n="373">Horrendus Furor et rabidum fremit ore cruento.</l>
                <l xml:id="d002l374" n="374">Sentit id Astraeus vasto et clamore Thyphoeum</l>
                <l xml:id="d002l375" n="375">Excitat, accendit sociosque cietque bimembres.</l>
                <l xml:id="d002l376" n="376">Undique concurrunt correptis undique telis</l>
                <l xml:id="d002l377" n="377">Nubigenae medioque insultat in agmine Mavors</l>
                <l xml:id="d002l378" n="378">Armitonans, modo vertit equos, modo concutit arma.</l>
                <l xml:id="d002l379" n="379">Villosi extemplo suffultus pelle leonis</l>
                <l xml:id="d002l380" n="380">Alcides rapit arma manu torvumque repente</l>
                <l xml:id="d002l381" n="381">Dentibus infrendens medium se vibrat in agmen.</l>
                <l xml:id="d002l382" n="382">Hic misera exoritur caedes: nam cetera postquam</l>
                <l xml:id="d002l383" n="383">Turba deum vidit prostantem casside Martem</l>
                <l xml:id="d002l384" n="384">Centauris circumsaeptum, prior almus Apollo</l>
                <l xml:id="d002l385" n="385">Deliaque incurrunt armis celeresque sagittas</l>
                <l xml:id="d002l386" n="386">Corripiunt positoque genu sua cornua lunant</l>
                <l xml:id="d002l387" n="387">Admotaque levei dextra adductisque lacertis</l>
                <l xml:id="d002l388" n="388">Imponunt patulos calamis stridentibus arcus.</l>
                <l xml:id="d002l389" n="389">Ingens exsurgit clamor, rapit arma Thyoneus</l>
                <l xml:id="d002l390" n="390">Quae flavus Ganges, quae decolor India sensit,</l>
                <l xml:id="d002l391" n="391">In medias ruit hinc acies Cyllenius, harpen</l>
                <l xml:id="d002l392" n="392">Concutiens ferro, et nunc hunc, nunc opprimit illum.</l>
                <l xml:id="d002l393" n="393">Interea horrisono exciti clamore Gigantes</l>
                <l xml:id="d002l394" n="394">Praecipitant: prior hic animis dextraque Typhoeus</l>
                <l xml:id="d002l395" n="395">Immiscet sese pugnae et fremit horridus ore.</l>
                <l xml:id="d002l396" n="396">Ceu Poenis trux ille leo cum vidit in arvis</l>
                <l xml:id="d002l397" n="397">Cervorum pecus errantum per frondea prata,</l>
                <l xml:id="d002l398" n="398">Applaudit, quatit atque toros cervice sub alta</l>
                <l xml:id="d002l399" n="399">Fervidus et tunsam cauda dispergit arenam;</l>
                <l xml:id="d002l400" n="400">Sic furit evulsam et pinum post terga retorquens,</l>
                <l xml:id="d002l401" n="401">Inspem pomorum rotat et diverberat auras.</l>
                <l xml:id="d002l402" n="402">Tum cursu excitus pedibus summos quatit agros,</l>
                <l xml:id="d002l403" n="403">Hinc furit in medium geminansque ictusque animosque</l>
                <l xml:id="d002l404" n="404">Adverso occurrit Marti currusque repente</l>
                <l xml:id="d002l405" n="405">Aerati trunco immani totum ruit axem.</l>
                <l xml:id="d002l406" n="406">Obstupuit, visa timuit divusque ruina</l>
                <l xml:id="d002l407" n="407">Flexitque alipedes; arcum at Latonia proles</l>
                <l xml:id="d002l408" n="408">Intendit Mopsumque ferit figitque sagitta.</l>
                <l xml:id="d002l409" n="409">Procumbit Tereus et numinis aureus arcus</l>
                <l xml:id="d002l410" n="410">Et pharetra et subitum dant spicula missa fragorem.</l>
                <l xml:id="d002l411" n="411">Interea Bromus exardens clamore tremendo</l>
                <l xml:id="d002l412" n="412">Intonat intorquens ornum, tonitruque iugaleis</l>
                <l xml:id="d002l413" n="413">Dictynnae accepto retro vestigia flectunt,</l>
                <l xml:id="d002l414" n="414">Diffugiunt. Nil frena, minae, nil iurgia prosunt,</l>
                <l xml:id="d002l415" n="415">Quis diva increpitans pavitantia pectora terret.</l>
                <l xml:id="d002l416" n="416">Nec prius absistunt quam longo fessa labore</l>
                <l xml:id="d002l417" n="417">Membra tenent, cursum cohibent; magis illa magisque</l>
                <l xml:id="d002l418" n="418">Indignata premit frenisque rigentibus instat</l>
                <l xml:id="d002l419" n="419">Ad bellum flectens urgetque et tendere cogit.</l>
                <l xml:id="d002l420" n="420">Et, quamvis loris pugnent, pervenit anhela</l>
                <l xml:id="d002l421" n="421">Sancta ubi turba deum pro libertate ruebant</l>
                <l xml:id="d002l422" n="422">In pugnam. Strepitus hic exaudire nefandos</l>
                <l xml:id="d002l423" n="423">Terrigenum dea succensens quo maxima telum</l>
                <l xml:id="d002l424" n="424">Promit et adducit nervos et arundine vastum</l>
                <l xml:id="d002l425" n="425">Demoleonta ferit, strepitu qui territus ictum</l>
                <l xml:id="d002l426" n="426">Declinat. Sed iam Theseus et Phtius Achilles,</l>
                <l xml:id="d002l427" n="427">Priamides Hector, Caesar Cythereius heros</l>
                <l xml:id="d002l428" n="428">Sternunt nubigenas hastaque tremente Quirinus</l>
                <l xml:id="d002l429" n="429">Adglomerat dextram bello nodisque gravatum</l>
                <l xml:id="d002l430" n="430">Extollens robur iuvenis Tyrinthius omneis</l>
                <l xml:id="d002l431" n="431">Dat morti, cunctos frangit sternitque necatque.</l>
                <l xml:id="d002l432" n="432">Huic haeret Mavors, quem circum fida laborat</l>
                <l xml:id="d002l433" n="433">Heroum manus et picto micat ardua cono.</l>
                <l xml:id="d002l434" n="434">Instat Peliaca fremebundus cuspide Achilles,</l>
                <l xml:id="d002l435" n="435">Laomedontiades Hector, Troezenius heros</l>
                <l xml:id="d002l436" n="436">Atque alli proceres durisque repellere contis</l>
                <l xml:id="d002l437" n="437">Nituntur caecos illata caede bimembres.</l>
                <l xml:id="d002l438" n="438">Alcides Sagarimque Dioxippumque Helymumque</l>
                <l xml:id="d002l439" n="439">Fundit humi, Cressa insignis Bacchusque corona</l>
                <l xml:id="d002l440" n="440">Dat leto visa trepidantem caede Menoeten.</l>
                <l xml:id="d002l441" n="441">Forsitan et superum victrix pia turba fuisset,</l>
                <l xml:id="d002l442" n="442">Ni quoque opem ferrent vastis Titanides armis.</l>
                <l xml:id="d002l443" n="443">Bellum ineunt laetae pinusque ornosque superbae</l>
                <l xml:id="d002l444" n="444">Conduplicant; et prima novo regina furentem</l>
                <l xml:id="d002l445" n="445">Bellonam ante alias invadit Achidia telo.</l>
                <l xml:id="d002l446" n="446">Hinc illinc rabidae insurgunt ictuque lacessunt</l>
                <l xml:id="d002l447" n="447">(Namque aliud fuerat quam lentas ducere telas</l>
                <l xml:id="d002l448" n="448">Levia versato vel torquere stamina fuso</l>
                <l xml:id="d002l449" n="449">Nec manibus parcunt dumque haec trahit, illa retemptat</l>
                <l xml:id="d002l450" n="450">Pensa, nec ulla quies datur aut mora parva labori),</l>
                <l xml:id="d002l451" n="451">Sed sociae superant. Bello metuenda virago</l>
                <l xml:id="d002l452" n="452">Quid faciat? Laxat spumosa iugalibus ora.</l>
                <l xml:id="d002l453" n="453">Confestim Semnos, Phronesisque Aedonque Sophusque</l>
                <l xml:id="d002l454" n="454">Vertunt terga leves pedibus per nubila motis.</l>
                <l xml:id="d002l455" n="455">Increpitat sese et fortunae iurgia iactat</l>
                <l xml:id="d002l456" n="456">Pallas, quae cogat fugientem linquere campum.</l>
                <l xml:id="d002l457" n="457">Aufugisse deam ut vidit sub nubila, regis</l>
                <l xml:id="d002l458" n="458">Uxor acerba furit. Pulchra en medio agmine proles</l>
                <l xml:id="d002l459" n="459">Latonae adductis torquebat spicula nervis.</l>
                <l xml:id="d002l460" n="460">Constitit et, postquam geminos in proelia sensit</l>
                <l xml:id="d002l461" n="461">Currere: "Quaenam - inquit - miseris audacia?", dextra</l>
                <l xml:id="d002l462" n="462">Deiciensque ornum geminos ad bella lacessit.</l>
                <l xml:id="d002l463" n="463">Sed, postquam visa est tanto cum pondere moles,</l>
                <l xml:id="d002l464" n="464">Extimuere ambo texereque corpora plumis.</l>
                <l xml:id="d002l465" n="465">Non tamen evasit Phoebe, namque arbor in ore</l>
                <l xml:id="d002l466" n="466">Haesit et effregit currum divamque petivit;</l>
                <l xml:id="d002l467" n="467">Nunc quoque nigra extant ictus vestigia, vultum</l>
                <l xml:id="d002l468" n="468">Inficit et sanguis liventes qui influit artus.</l>
                <l xml:id="d002l469" n="469">Ast Ochys velox, Chryeros Psychrosque Tachysque</l>
                <l xml:id="d002l470" n="470">Fulgentem divae currum per densa trahentes</l>
                <l xml:id="d002l471" n="471">Agmina terrificis quatiunt hinnitibus auras</l>
                <l xml:id="d002l472" n="472">Nubigenumque acies rumpunt manduntque trahuntque.</l>
                <l xml:id="d002l473" n="473">Iuppiter erubuit cum tot certamine divos</l>
                <l xml:id="d002l474" n="474">Conspexit pavidos rediisse et pectore inaneis</l>
                <l xml:id="d002l475" n="475">Effudit gemitus iratusque aere trisulco</l>
                <l xml:id="d002l476" n="476">Aerium Rhodopen deiecit et aesculus horrens</l>
                <l xml:id="d002l477" n="477">Et Dodonaei tremuerunt fulmine luci</l>
                <l xml:id="d002l478" n="478">Ambraciusque sinus tellusque a Chaone dicta.</l>
                <l xml:id="d002l479" n="479">Non satis agnorunt tunc tela cadentia vates!</l>
                <l xml:id="d002l480" n="480">Quod deus aspiciens doluit, sed turba Gigantum</l>
                <l xml:id="d002l481" n="481">Interea superos pellunt ex aere divos.</l>
                <l xml:id="d002l482" n="482">Solus adhuc superest Mavors et lora cruentus</l>
                <l xml:id="d002l483" n="483">Sanguine paulatim retractat, at horrida circum</l>
                <l xml:id="d002l484" n="484">Agmina stipitibus crebrisque bipennibus instant.</l>
                <l xml:id="d002l485" n="485">Fit vastus clamor. Divum pavefacta timore</l>
                <l xml:id="d002l486" n="486">Turba ruunt. Instat furibunda mente Typhoeus,</l>
                <l xml:id="d002l487" n="487">Anthropophagus et Astraeus Phlegyasque Bromusque.</l>
                <l xml:id="d002l488" n="488">Infractae torpent superorum in proelia vireis;</l>
                <l xml:id="d002l489" n="489">Heu, frustra Gradivus adest! Semeleius infans</l>
                <l xml:id="d002l490" n="490">Effigie capri, Caducifer ibidis alis</l>
                <l xml:id="d002l491" n="491">Innitens celeres agitabat in aere plumas.</l>
                <l xml:id="d002l492" n="492">Aggreditur Martem Sicano monte Typhoeus,</l>
                <l xml:id="d002l493" n="493">Alciden natus foedusque Acholastus Achillen,</l>
                <l xml:id="d002l494" n="494">Aegiden Phlegyas, Astraeus in Hectora saevit,</l>
                <l xml:id="d002l495" n="495">Indigetem circumque deum Bromus irruit ardens.</l>
                <l xml:id="d002l496" n="496">Caesar cum Iapeto, cum Coeo fratre Quirinus</l>
                <l xml:id="d002l497" n="497">Congreditur iunctique omneis et sub duce tanto</l>
                <l xml:id="d002l498" n="498">Invadunt bellum clipeis atque aere canoro.</l>
                <l xml:id="d002l499" n="499">Hinc illinc vibrant enses et rauca sonorem</l>
                <l xml:id="d002l500" n="500">Dant aera, incudes clipeumque umbone retorquent</l>
                <l xml:id="d002l501" n="501">Contortas quercus, galeae cristisque decorae,</l>
                <l xml:id="d002l502" n="502">Vulnificus stridetque chalybs trahit atque fragorem.</l>
                <l xml:id="d002l503" n="503">Erigit in vastam se gens Titania molem</l>
                <l xml:id="d002l504" n="504">Concutiens humeros rudis autem ignaraque belli.</l>
                <l xml:id="d002l505" n="505">Prospiciunt recti proceres arcentque cadenteis</l>
                <l xml:id="d002l506" n="506">Ensibus et clipeis ictus, nunc viribus altum</l>
                <l xml:id="d002l507" n="507">In girum torquent ferrum, nunc ense minantur</l>
                <l xml:id="d002l508" n="508">Dissimulantque ictus hominesque furore repellunt.</l>
                <l xml:id="d002l509" n="509">Miratur rex Titanum quod pectora divum</l>
                <l xml:id="d002l510" n="510">Obstent ardentique irarum incanduit aestu</l>
                <l xml:id="d002l511" n="511">Imponitque manum bello accenditque phalanges</l>
                <l xml:id="d002l512" n="512">In superos prior et montem ab radice revulsum</l>
                <l xml:id="d002l513" n="513">Volvit in adversos hostes, qui consitus alta</l>
                <l xml:id="d002l514" n="514">Ilice erat (tunc primum herbae floresque virebant).</l>
                <l xml:id="d002l515" n="515">Sensit Bellipotens et currus duxit habenas</l>
                <l xml:id="d002l516" n="516">Ingentis; fugiunt pennis per nubila motis</l>
                <l xml:id="d002l517" n="517">Alipedes cursum et variant vitantque ruinam.</l>
                <l xml:id="d002l518" n="518">Ac veluti timidus cum vidit pastor in herba</l>
                <l xml:id="d002l519" n="519">Annexos in gyrum angues, quos bruma tegebat</l>
                <l xml:id="d002l520" n="520">Frigida sub terra, linguis vibrantibus ora</l>
                <l xml:id="d002l521" n="521">Lambere ad aestivum solem, iacit ille molarem;</l>
                <l xml:id="d002l522" n="522">Nascuntur casus varii nec dicere possim;</l>
                <l xml:id="d002l523" n="523">Amputat huic nodos, huic sibila colla resolvit,</l>
                <l xml:id="d002l524" n="524">Attrivit caput huic, huic vitam vulnere clausit,</l>
                <l xml:id="d002l525" n="525">Huic truncat caudam mutilatque volumina et orbes,</l>
                <l xml:id="d002l526" n="526">Alter vix solitos ducit per corpora tortus,</l>
                <l xml:id="d002l527" n="527">Alter, cui differt tristem Proserpina mortem,</l>
                <l xml:id="d002l528" n="528">Serpit per flores convolvens lubrica terga:</l>
                <l xml:id="d002l529" n="529">Sic, ubi librata est alto et ruit aere moles</l>
                <l xml:id="d002l530" n="530">Quadrupedumque acies subiecit adacta furore,</l>
                <l xml:id="d002l531" n="531">Condidit hunc busto, caput illi aut brachia fregit,</l>
                <l xml:id="d002l532" n="532">Hunc dedit in tenebras et, cui minor angulus haesit</l>
                <l xml:id="d002l533" n="533">Ponderis, oppressit corpusque absumpsit et artus.</l>
                <l xml:id="d002l534" n="534">Cernenti regi paulatim accenditur ira,</l>
                <l xml:id="d002l535" n="535">Pullulat hinc rabies pectusque incalfacit aestu;</l>
                <l xml:id="d002l536" n="536">Ignescunt omneis, furit horrida turba Gigantum.</l>
                <l xml:id="d002l537" n="537">Quid referam, quantos trahat et sub corde furores</l>
                <l xml:id="d002l538" n="538">Nubigenum saevus princeps? Socia agmina dextras</l>
                <l xml:id="d002l539" n="539">Informes glomerant, miscentes aequora caelo.</l>
                <l xml:id="d002l540" n="540">Nil prosunt animi, nil prosunt fortia corda</l>
                <l xml:id="d002l541" n="541">Semideum possentque utinam succumbere morti!</l>
                <l xml:id="d002l542" n="542">Deterret fuga, perpulchrum succurrit in armis</l>
                <l xml:id="d002l543" n="543">Esse mori, fugiunt turpem atque odere timorem,</l>
                <l xml:id="d002l544" n="544">Ire per adversas acies Titaniaque arma</l>
                <l xml:id="d002l545" n="545">Est animus; circumstat Honos animosque virileis</l>
                <l xml:id="d002l546" n="546">Suggerit ac magno laudum succendit amore;</l>
                <l xml:id="d002l547" n="547">Deterret Timor et fugienda pericula monstrat.</l>
                <l xml:id="d002l548" n="548">Terga fugae dederunt alii; Mars, agmine parvo,</l>
                <l xml:id="d002l549" n="549">Pelides, Theseus et Laomedontius heros,</l>
                <l xml:id="d002l550" n="550">Romulus aut Caesar, Veneris vel filius arma</l>
                <l xml:id="d002l551" n="551">Conferat! Interea solvunt quoque laudis amorem</l>
                <l xml:id="d002l552" n="552">Centaurorum acies; sonat undique fervidus aer</l>
                <l xml:id="d002l553" n="553">Contorta pinu. Coguntur vertere terga</l>
                <l xml:id="d002l554" n="554">Caelicolae maesti; renuunt sed fortis Aello,</l>
                <l xml:id="d002l555" n="555">Thos, Pterelas, Laelaps iterum convertere pennas,</l>
                <l xml:id="d002l556" n="556">Ire iterum in flammas, iterum super aethera cerni.</l>
                <l xml:id="d002l557" n="557">Pallebat Mavors, pallebat Gloria currum</l>
                <l xml:id="d002l558" n="558">Ipsa tenens pedibus pondusque iugalibus addens;</l>
                <l xml:id="d002l559" n="559">Tandem victrices olim laxantur habenae.</l>
                <l xml:id="d002l560" n="560">Torpet amor laudis, lacrimat sub casside divus;</l>
                <l xml:id="d002l561" n="561">Dedecus anne ausit tantum purgare precando?</l>
                <l xml:id="d002l562" n="562">Ut nomadum in silvis venantum saepta corona</l>
                <l xml:id="d002l563" n="563">It fera acerba tuens retro, quae turbida nescit</l>
                <l xml:id="d002l564" n="564">Vixque potest agitare fugam, non ira nec alta</l>
                <l xml:id="d002l565" n="565">Quadrupedis virtus patitur sed saepe resistit,</l>
                <l xml:id="d002l566" n="566">Rursus init pugnam, tantae est sibi gloria curae:</l>
                <l xml:id="d002l567" n="567">Sic Mars alipedum maestus rabida ora coercet</l>
                <l xml:id="d002l568" n="568">Iratusque urgens caelo decurrit aperto.</l>
                <l xml:id="d002l569" n="569">Gaudet hians immane incandescitque Typhoeus,</l>
                <l xml:id="d002l570" n="570">Insequiturque minis, terra et se tollere certat.</l>
                <l xml:id="d002l571" n="571">Constiterat caeli Omnipotens in vertice summo</l>
                <l xml:id="d002l572" n="572">Martemque adspectans fugientem lora dedisse</l>
                <l xml:id="d002l573" n="573">Demissumque oculos subtinctumque ora pudore,</l>
                <l xml:id="d002l574" n="574">Alto corde premens curas et plurima volvens</l>
                <l xml:id="d002l575" n="575">Haec secum: "Ah, felix Tellus, ah perfida Tellus,</l>
                <l xml:id="d002l576" n="576">Quid divi potuere in te committere tantum?</l>
                <l xml:id="d002l577" n="577">Quae causae irarum? Quod tantis viribus omnes</l>
                <l xml:id="d002l578" n="578">Insequeris? Domus alta deum, domus inclita numquam</l>
                <l xml:id="d002l579" n="579">Tot pressa insidiis, stellantis regia caeli</l>
                <l xml:id="d002l580" n="580">Tam dilecta, vale. Tibi iam mea sceptra relinquo,</l>
                <l xml:id="d002l581" n="581">Tellus, imperiis nimium heu, nimium invida nostris:</l>
                <l xml:id="d002l582" n="582">Nostra in tecta subi, nostraque explere ruina.</l>
                <l xml:id="d002l583" n="583">Forsan et expulsis nobis meminisse iuvabit</l>
                <l xml:id="d002l584" n="584">Incoluisse Iovem, forsan cum fulmina mundus</l>
                <l xml:id="d002l585" n="585">Sentiet horrendis Titanum torta lacertis,</l>
                <l xml:id="d002l586" n="586">Nos iterum cupiet nosque in sua regna remittet;</l>
                <l xml:id="d002l587" n="587">Sed mihi nunc certum est, prius ac mea tecta relinquam,</l>
                <l xml:id="d002l588" n="588">Omnia tentare et, quoniam nil fulmina prosunt,</l>
                <l xml:id="d002l589" n="589">Ferre astris homines, rursus discrimina inire</l>
                <l xml:id="d002l590" n="590">Bellorum". Et fatus totum tremefecit Olympum,</l>
                <l xml:id="d002l591" n="591">Accivitque deos. Tenuit mora nulla vocatos:</l>
                <l xml:id="d002l592" n="592">Undique concurrunt ad magni tecta Tonantis</l>
                <l xml:id="d002l593" n="593">Diique deaeque omneis. Venit Fortuna, sorores</l>
                <l xml:id="d002l594" n="594">Adfuerunt triplices, quae sculpta adamante perenni</l>
                <l xml:id="d002l595" n="595">Humani generis devolvunt pollice fata.</l>
                <l xml:id="d002l596" n="596">Aula horrenda ingens medio nitet aetheris orbe,</l>
                <l xml:id="d002l597" n="597">Regia clara Iovis; stellis ardentibus apta</l>
                <l xml:id="d002l598" n="598">Tecta micant nitidoque auro laquearia fulgent.</l>
                <l xml:id="d002l599" n="599">Hic centum augusto constructae ex ordine sedes</l>
                <l xml:id="d002l600" n="600">Lucebant auroque litae et Gangetide gemma,</l>
                <l xml:id="d002l601" n="601">Hinc atque hinc mare velivolum terraeque iacenteis</l>
                <l xml:id="d002l602" n="602">Diversi et late populi passimque vaganteis</l>
                <l xml:id="d002l603" n="603">Ima colunt, inde apparent possuntque videri.</l>
                <l xml:id="d002l604" n="604">Consedere omneis obtutuque ora tenebant</l>
                <l xml:id="d002l605" n="605">Intenti ad regem varia et circum ore fremebant.</l>
                <l xml:id="d002l606" n="606">Substitit ut murmur pressum gravitate loquentis,</l>
                <l xml:id="d002l607" n="607">Aurato in solio sublatus vertice toto,</l>
                <l xml:id="d002l608" n="608">Iuppiter omnipotens, adfixus lumina terrae,</l>
                <l xml:id="d002l609" n="609">Sic orsus lacrimis oculos implevit obortis:</l>
                <l xml:id="d002l610" n="610">"Tempus adest, superi, quod nostrae quisque saluti</l>
                <l xml:id="d002l611" n="611">Consulat; in caelo sat, sat pugnavimus armis:</l>
                <l xml:id="d002l612" n="612">Vincimur. At, postquam sors est contraria belli,</l>
                <l xml:id="d002l613" n="613">Omnia tentanda et, quoniam superamur, in astra</l>
                <l xml:id="d002l614" n="614">Sunt tollendi homines. Vos (si sunt talia cordi)</l>
                <l xml:id="d002l615" n="615">Hos legite, ut superos tueantur milite fines".</l>
                <l xml:id="d002l616" n="616">Confremuere omneis, qualis cum frigidus Auster</l>
                <l xml:id="d002l617" n="617">Murmurat in silvis; dein surgens Phoebus Apollo</l>
                <l xml:id="d002l618" n="618">Genua humilis flexit dixitque novissima verba:</l>
                <l xml:id="d002l619" n="619">"Omnipotens genitor, si stat sententia menti</l>
                <l xml:id="d002l620" n="620">Caelo inferre aliquem, fortunam et rursus inire</l>
                <l xml:id="d002l621" n="621">(Non incusem alios), hoc qui laxare labore</l>
                <l xml:id="d002l622" n="622">Sufficiat, genitor, paucis, adverte, docebo.</l>
                <l xml:id="d002l623" n="623">Est domus antiqua illustri Mavortis in urbe,</l>
                <l xml:id="d002l624" n="624">Armorum flos et studiis asperrima belli;</l>
                <l xml:id="d002l625" n="625">Hinc treis emergunt fratres, quorum alta columna</l>
                <l xml:id="d002l626" n="626">Virtute in caelum penna se extendit opaca:</l>
                <l xml:id="d002l627" n="627">Prosper, Fabritius quique est sortitus ab illo</l>
                <l xml:id="d002l628" n="628">Illustri nomen, quem Aegyptia femina pulchra</l>
                <l xml:id="d002l629" n="629">Pellectum facie patriis detraxit ab oris.</l>
                <l xml:id="d002l630" n="630">Hi duo bellorum studiis, postremus et armis</l>
                <l xml:id="d002l631" n="631">Et virtute ingens; sed non in sidera tollas.</l>
                <l xml:id="d002l632" n="632">Est alio tentanda modo via, quae nisi recte</l>
                <l xml:id="d002l633" n="633">Succedet, tunc nos homines tollamus in astra.</l>
                <l xml:id="d002l634" n="634">Principio pontus vertendus et aequora aranda</l>
                <l xml:id="d002l635" n="635">Puppibus et Sicula advertendae ad littora prorae;</l>
                <l xml:id="d002l636" n="636">Innumeras conflent gentes, iuga montis Olympi</l>
                <l xml:id="d002l637" n="637">Ascendant cum nocte cava sub collibus umbra est.</l>
                <l xml:id="d002l638" n="638">Hic, dum gens sileat, ignavo corpora somno</l>
                <l xml:id="d002l639" n="639">Obruta, tunc agitent dextras; nos aethere ab alto</l>
                <l xml:id="d002l640" n="640">Curribus armati auxilium duce Marte feremus".</l>
                <l xml:id="d002l641" n="641">Imposuit finem dictis solioque sub alto</l>
                <l xml:id="d002l642" n="642">Demisit caput. Interea circumspicit omneis</l>
                <l xml:id="d002l643" n="643">Mercurius divosque inter coetumque silentum</l>
                <l xml:id="d002l644" n="644">Infit, mellifluis nec abest facundia dictis:</l>
                <l xml:id="d002l645" n="645">"O pater, o hominum genitor sator atque deorum,</l>
                <l xml:id="d002l646" n="646">Humanis ducibus postquam implorare necesse est</l>
                <l xml:id="d002l647" n="647">Auxilium, totum qui pennis metior orbem</l>
                <l xml:id="d002l648" n="648">Nuntius atque tuus refero mandata per auras,</l>
                <l xml:id="d002l649" n="649">Quantum gemmifero distet nunc Maurus ab Indo,</l>
                <l xml:id="d002l650" n="650">Afer Hyperboreo (tu nosti an vera loquamur)</l>
                <l xml:id="d002l651" n="651">Quaeque colant latas urbes, quae littora gentes</l>
                <l xml:id="d002l652" n="652">Quique duces teneant novi, quis possit ab hoste</l>
                <l xml:id="d002l653" n="653">Eruere, Omnipotens, paucis ex ordine solvam.</l>
                <l xml:id="d002l654" n="654">Est vir Romuleae gentis fortissimus armis</l>
                <l xml:id="d002l655" n="655">Nicoleos alacrique manu intrepidoque vocatus</l>
                <l xml:id="d002l656" n="656">Consilio, cuius titulis Ursina per auras</l>
                <l xml:id="d002l657" n="657">Gens effert caput et penna se tollit opima.</l>
                <l xml:id="d002l658" n="658">Sunt alii quoque, quos celebrat nunc nomine florens</l>
                <l xml:id="d002l659" n="659">Parthenope liquidamque colit Sebethos ad undam:</l>
                <l xml:id="d002l660" n="660">Piscator dux ille ingens, qui retia solvens</l>
                <l xml:id="d002l661" n="661">Consilii fortisque animi per tanta laborum</l>
                <l xml:id="d002l662" n="662">Aequora, per vastos fluctus curisque refertos</l>
                <l xml:id="d002l663" n="663">Insolitos pisces insuetis decipit hamis,</l>
                <l xml:id="d002l664" n="664">Franciscus, docto qui uxoris carmine corpus</l>
                <l xml:id="d002l665" n="665">Tollit humo; est Avalae dictus cognomine gentis</l>
                <l xml:id="d002l666" n="666">Alphonsus, contra quem nuper Gallica castra</l>
                <l xml:id="d002l667" n="667">Terga dabant, dum se inferret Rhenumque bicornem</l>
                <l xml:id="d002l668" n="668">Terreret quatiens hostem formidine pressum".</l>
                <l xml:id="d002l669" n="669">Haec ubi dicta dedit, surgens Iovis altera proles,</l>
                <l xml:id="d002l670" n="670">Alcides, pandit curam sub corde latentem:</l>
                <l xml:id="d002l671" n="671">"Summe - inquit - genitor, si caelo afferre salutem</l>
                <l xml:id="d002l672" n="672">Vindicis auxilioque viri defendere mens est,</l>
                <l xml:id="d002l673" n="673">Accipe quae peragenda prius. Micat urbe sub alta,</l>
                <l xml:id="d002l674" n="674">Ocnus materno quam priscus nomine dixit,</l>
                <l xml:id="d002l675" n="675">Gens Gonzaga. Viri hoc manarunt semine clari,</l>
                <l xml:id="d002l676" n="676">Quos rapuit mors atra orbi, sed servat in aevum</l>
                <l xml:id="d002l677" n="677">Perpetuum fama; en nunc est clarissimus inde</l>
                <l xml:id="d002l678" n="678">Vir Ferdinandus, quem (nam vix posse referre</l>
                <l xml:id="d002l679" n="679">Virtutes credo) solum, pater, elige bello".</l>
                <l xml:id="d002l680" n="680">Desierat fari cum solvens casside crines</l>
                <l xml:id="d002l681" n="681">Extulit horrificam galea Gradivus ab aurea</l>
                <l xml:id="d002l682" n="682">Caesariem laetusque his verbis ora resolvit:</l>
                <l xml:id="d002l683" n="683">"Si quisquam humana fuerit de gente legendus</l>
                <l xml:id="d002l684" n="684">Huic bello, genitor, coluerunt pectore nostras</l>
                <l xml:id="d002l685" n="685">Quos alii dixere artes, fortissima certe</l>
                <l xml:id="d002l686" n="686">Corda virum; ast animos nunc, divi, advertite: dicam</l>
                <l xml:id="d002l687" n="687">Quis melior summaeque sequar fastigia laudis.</l>
                <l xml:id="d002l688" n="688">Est mihi progenies variis clarissima bellis,</l>
                <l xml:id="d002l689" n="689">Franciscus, me digna quidem, nam (vera fatebor)</l>
                <l xml:id="d002l690" n="690">Scis genitor, scis ipse, tua hic insignia nobis</l>
                <l xml:id="d002l691" n="691">Sint testes: folia en aurata et brachia quercus</l>
                <l xml:id="d002l692" n="692">Tota tremit tellus et aduncae praepetis alas,</l>
                <l xml:id="d002l693" n="693">Tantus adest; nitet insigni nunc arbore Ubaldus</l>
                <l xml:id="d002l694" n="694">Insignis proles, cui ipse in bella ministro</l>
                <l xml:id="d002l695" n="695">Ingeniumque animosque aptumque in proelia pectus.</l>
                <l xml:id="d002l696" n="696">Insidiis renuent, quas noster tendit Apollo,</l>
                <l xml:id="d002l697" n="697">Pellere terrigenas. Animis, virtute, labore</l>
                <l xml:id="d002l698" n="698">Pugnandum est; hic summus honos, haec gloria regum.</l>
                <l xml:id="d002l699" n="699">Luce palam, non nocte atra, excutientur Olympo:</l>
                <l xml:id="d002l700" n="700">Sunt illis lecti populi, sunt fortia bello</l>
                <l xml:id="d002l701" n="701">Pectora, sunt classes, quas non rabidae unda Charybdis</l>
                <l xml:id="d002l702" n="702">Sorbeat aut Scyllae possint latrantia monstra</l>
                <l xml:id="d002l703" n="703">Frangere et hanc nutu depellet ab aere gentem.</l>
                <l xml:id="d002l704" n="704">Tu modo rumpe moras, datur et dum copia, tantum,</l>
                <l xml:id="d002l705" n="705">Eia!, accerse virum: en video nova bella parari</l>
                <l xml:id="d002l706" n="706">Constituique ducem, qui bello frenet Eoos</l>
                <l xml:id="d002l707" n="707">Imponatque iugum Solymano, quem tremit omnis</l>
                <l xml:id="d002l708" n="708">Thracia: nunc instant Veneti Paulusque verendus</l>
                <l xml:id="d002l709" n="709">Tertius, Augustus ciet aeque in proelia Caesar.</l>
                <l xml:id="d002l710" n="710">Tolle moras segneis, genitor, si frangere gentem</l>
                <l xml:id="d002l711" n="711">Hanc optas, si te tanti cura ulla doloris</l>
                <l xml:id="d002l712" n="712">Pungit". Et haec fatus nitidisque sub aureus armis</l>
                <l xml:id="d002l713" n="713">Consedit, cum diva, colit quam thure superbum</l>
                <l xml:id="d002l714" n="714">Antium et innumeras ex ordine construit aras,</l>
                <l xml:id="d002l715" n="715">Ridenti facie laetoque haec addidit ore:</l>
                <l xml:id="d002l716" n="716">"Certa salus superum est et tutus ab hostibus aether,</l>
                <l xml:id="d002l717" n="717">Si tua progenies ad caelica bella vocetur,</l>
                <l xml:id="d002l718" n="718">Bellipotens; ego sum testis, bellique domique</l>
                <l xml:id="d002l719" n="719">Quae semper complexa virum laetissima semper</l>
                <l xml:id="d002l720" n="720">Spiravi optatam felicis numinis auram.</l>
                <l xml:id="d002l721" n="721">Plaudite, caelicolae; tu, Iuppiter, ocius omneis</l>
                <l xml:id="d002l722" n="722">Rumpe moras; haec vestra salus, haec meta laborum".</l>
                <l xml:id="d002l723" n="723">Dixit, consensu superi laetoque fremebant</l>
                <l xml:id="d002l724" n="724">Spemque metumque inter dubii, cum pensa relaxans</l>
                <l xml:id="d002l725" n="725">Quis tota insistit consurgensque una sororum</l>
                <l xml:id="d002l726" n="726">Sic fata est, vigiles curarum abstersit et undas:</l>
                <l xml:id="d002l727" n="727">"Accipite, o superi, quod vobis maxima pando</l>
                <l xml:id="d002l728" n="728">Dirarum: procul o, procul o timor omnis abesto.</l>
                <l xml:id="d002l729" n="729">Tutus ab insidiis aether. Quae stamina duco</l>
                <l xml:id="d002l730" n="730">Pollice, quae fatum novi fatumque retracto</l>
                <l xml:id="d002l731" n="731">Vitaleisque auras fundo mortalibus aegris</l>
                <l xml:id="d002l732" n="732">Producoque necem minuoque et sculpta nitenti</l>
                <l xml:id="d002l733" n="733">Celmo elapsa scio, fata et ventura rependo,</l>
                <l xml:id="d002l734" n="734">Haec loquor, o superi; vestras intendite mentes.</l>
                <l xml:id="d002l735" n="735">Vix ortus fuerat divino hic semine natus</l>
                <l xml:id="d002l736" n="736">Admoratque manum matri Lucina dolenti</l>
                <l xml:id="d002l737" n="737">Lucemque attulerat, materna emissus ab alvo</l>
                <l xml:id="d002l738" n="738">Exiit accensi flammantia lumina crispans</l>
                <l xml:id="d002l739" n="739">Fulminis. Ut visum est dictu mirabile monstrum,</l>
                <l xml:id="d002l740" n="740">Aufugere omnes. Nos ad cunabula laete</l>
                <l xml:id="d002l741" n="741">Astitimus, prior et traherem dum pollice fila,</l>
                <l xml:id="d002l742" n="742">Vagitum pueri blando sermone levabam</l>
                <l xml:id="d002l743" n="743">Fata canens, aliae referebant verba sorores</l>
                <l xml:id="d002l744" n="744">Certatim et puero miscebant dulcia dicta.</l>
                <l xml:id="d002l745" n="745">Interea, volumus leni dum carmine somnum</l>
                <l xml:id="d002l746" n="746">Incutere et canimus, pedibus tua praepes aduncis</l>
                <l xml:id="d002l747" n="747">Adfuit et rostro contextum vimine querno,</l>
                <l xml:id="d002l748" n="748">Frondibus auratis, aurata glande ferebat</l>
                <l xml:id="d002l749" n="749">Sertum procubuitque humilis capitique coronam</l>
                <l xml:id="d002l750" n="750">Imposuit fovitque super trepidantibus ulnis.</l>
                <l xml:id="d002l751" n="751">Attulit hinc ramum struthio, quem candida circum</l>
                <l xml:id="d002l752" n="752">Lilia pendebant mollem spirantia odorem</l>
                <l xml:id="d002l753" n="753">Inseruitque manum ramo; flaventia colla</l>
                <l xml:id="d002l754" n="754">Parte alia flectebat humi leo cruraque surgens</l>
                <l xml:id="d002l755" n="755">Atque manus pueri lambebat mitis et ora.</l>
                <l xml:id="d002l756" n="756">Gaudebat puer, attactu mollique rubentem</l>
                <l xml:id="d002l757" n="757">Attrectabat et huc ridens vertebat et illuc.</l>
                <l xml:id="d002l758" n="758">Interea summo caeli de vertice lapsae</l>
                <l xml:id="d002l759" n="759">Adfuerant Charites, statuere et munera nobis</l>
                <l xml:id="d002l760" n="760">Quaeque sua et pueri iussere annectere vitae.</l>
                <l xml:id="d002l761" n="761">Haec mirum ingenium dedit, haec virtute referre,</l>
                <l xml:id="d002l762" n="762">Viribus atque animis Martem, verum ultima honores,</l>
                <l xml:id="d002l763" n="763">Iustitiam, robur nitidarum et prima sororum</l>
                <l xml:id="d002l764" n="764">Aglaea ambrosio continxit labra liquore;</l>
                <l xml:id="d002l765" n="765">Sacra Thalia sinu afflavit, postrema benigno</l>
                <l xml:id="d002l766" n="766">Vultu Puniceo passim cunabula flore</l>
                <l xml:id="d002l767" n="767">Pallenti caltha mixto viridique amaranto</l>
                <l xml:id="d002l768" n="768">Diffudit roseoque haec insuper ore locuta est:</l>
                <l xml:id="d002l769" n="769">'Accipe, macte animo, puer et nostri decus aevi,</l>
                <l xml:id="d002l770" n="770">Virtutes; hominum lumen, te sancta manebunt</l>
                <l xml:id="d002l771" n="771">Aetheris imperia; o ingens, ingentior armis</l>
                <l xml:id="d002l772" n="772">Martia progenies patriis virtutibus, orbis</l>
                <l xml:id="d002l773" n="773">Te totus cupiet teque innitetur in uno</l>
                <l xml:id="d002l774" n="774">Certa salus superum, te Iuppiter aethera in altum</l>
                <l xml:id="d002l775" n="775">Exseret, eripias omni summa astra labore'.</l>
                <l xml:id="d002l776" n="776">Dixit et ex oculis abiit ceu fumus in auras</l>
                <l xml:id="d002l777" n="777">Cervixque ambrosium statim spiravit odorem</l>
                <l xml:id="d002l778" n="778">Et verae incessu divae patuere. Paventes</l>
                <l xml:id="d002l779" n="779">Cum thalamo subiere aliae fulvumque leonem</l>
                <l xml:id="d002l780" n="780">Lambere viderunt vultus, de more solutis</l>
                <l xml:id="d002l781" n="781">Crinibus, implerunt maestis ululatibus auras.</l>
                <l xml:id="d002l782" n="782">Sed fera iam, veniam supplex praefata, recessit</l>
                <l xml:id="d002l783" n="783">In Zephyros tenueis volitans solvitque timorem.</l>
                <l xml:id="d002l784" n="784">Interea puer ingenio volventibus annis</l>
                <l xml:id="d002l785" n="785">Praestabat; vix prima novo iam flore iuventa</l>
                <l xml:id="d002l786" n="786">Signarat malas: nitidae aut iuvenile palestrae</l>
                <l xml:id="d002l787" n="787">Exercebat opus, sive ostro insignis et auro</l>
                <l xml:id="d002l788" n="788">Effodiebat equi teretes calcaribus armos,</l>
                <l xml:id="d002l789" n="789">Discebatve atrox habiles agitare lacertos</l>
                <l xml:id="d002l790" n="790">Cum paribus, sive is iaculo distantia misso</l>
                <l xml:id="d002l791" n="791">Figere, quis possit iuvenis percurrere vireis?</l>
                <l xml:id="d002l792" n="792">Exin bella inter Mavortiaque arma videres</l>
                <l xml:id="d002l793" n="793">Infractos dare terga hostes, hunc semper opimis</l>
                <l xml:id="d002l794" n="794">Illustrem spoliis in patria tecta redire.</l>
                <l xml:id="d002l795" n="795">Quid dubitas, genitor, dum tempus ad arma ciere est?</l>
                <l xml:id="d002l796" n="796">Frange moras omneis demumque sub arma vocetur".</l>
                <l xml:id="d002l797" n="797">Pandebat Clotho sic fatis ora futuris,</l>
                <l xml:id="d002l798" n="798">Cum pater omnipotens solio se sustulit aureo</l>
                <l xml:id="d002l799" n="799">Laetus et ad Martem vultum cum voce tetendit:</l>
                <l xml:id="d002l800" n="800">"Nunc quoniam tua progenies ad bella cienda est,</l>
                <l xml:id="d002l801" n="801">Vade, age, nate, hoc munus obi succendeque ad arma,</l>
                <l xml:id="d002l802" n="802">Accelera et cursum laxaque iugalibus ora".</l>
                <l xml:id="d002l803" n="803">Vix ea fatus erat cum se Fortuna labori</l>
                <l xml:id="d002l804" n="804">Adiunxit sociam; Mars frena sonantia quassans</l>
                <l xml:id="d002l805" n="805">Armigeros concussit equos et nixus habenis</l>
                <l xml:id="d002l806" n="806">Horrendum traxit strepitum crepitantibus armis.</l>
                <l xml:id="d002l807" n="807">Verum ego cum vidi, perterritus impete tanto,</l>
                <l xml:id="d002l808" n="808">Procubui petiique solum et vox faucibus haesit.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Stefano Di Brazzano</bibl>
                </head>
                <l xml:id="d003l1" n="1">Iamque per immensum lentas flectebat habenas</l>
                <l xml:id="d003l2" n="2">Bellipotens; Pterelas, Laelaps, ex ore vomentes</l>
                <l xml:id="d003l3" n="3">Fumiferos ignes, Aetnam ferventia bellis</l>
                <l xml:id="d003l4" n="4">Arvaque Cyclopum, quid rastra, quid usus aratri</l>
                <l xml:id="d003l5" n="5">Nescia, linquebant, carpentes littora late</l>
                <l xml:id="d003l6" n="6">Navifragum et pelagus, gemino quod littore pressum</l>
                <l xml:id="d003l7" n="7">Ausoniae Siculaeque tenet confinia terrae.</l>
                <l xml:id="d003l8" n="8">Post humeros curva est Zancle, quae falcis aduncae</l>
                <l xml:id="d003l9" n="9">Saturni nomen servat; stant proxima Rhegi</l>
                <l xml:id="d003l10" n="10">Moenia; disiectae hic moles et terra dehiscens</l>
                <l xml:id="d003l11" n="11">Itala Trinacriis disterminat arva colonis.</l>
                <l xml:id="d003l12" n="12">Apparent Calabri montes atque ordine longo</l>
                <l xml:id="d003l13" n="13">Multa armenta vident teneros tondentia flores.</l>
                <l xml:id="d003l14" n="14">Transvolat hos aliasque urbes atque oppida Mavors:</l>
                <l xml:id="d003l15" n="15">Naryciam, Caulona simul Temesesque metalla</l>
                <l xml:id="d003l16" n="16">Leucosiamque legit biferique rosaria Paesti;</l>
                <l xml:id="d003l17" n="17">Despicit hinc Capreas promontoriumque Minervae</l>
                <l xml:id="d003l18" n="18">Et Surrentinos generoso palmite colles.</l>
                <l xml:id="d003l19" n="19">Attollit sese urbs quam (nam nunc credere certum est</l>
                <l xml:id="d003l20" n="20">Cum canat Andei quondam tuba garrula vatis),</l>
                <l xml:id="d003l21" n="21">Post Troiae exitium variis erroribus actus,</l>
                <l xml:id="d003l22" n="22">Tros Capys ante suo structam de nomine dixit</l>
                <l xml:id="d003l23" n="23">Et Cumae et clara urbs, cui nata Acheloia nomen</l>
                <l xml:id="d003l24" n="24">Indidit; est contra viridisque Vesaevus ab umbris</l>
                <l xml:id="d003l25" n="25">Pampineis, volvens ignes cineremque cavernis</l>
                <l xml:id="d003l26" n="26">Exustum et summi prorupto in vertice montis</l>
                <l xml:id="d003l27" n="27">Cuncta iacent flammis et tristi mersa favilla.</l>
                <l xml:id="d003l28" n="28">Hinc curva abscondit Cumaeae templa Sibyllae</l>
                <l xml:id="d003l29" n="29">Et calidos fontes tristique obstructus odore.</l>
                <l xml:id="d003l30" n="30">Alipedes compressit equos; namque axe sub illo</l>
                <l xml:id="d003l31" n="31">Silva obscura ingens inferno est sacra Tonanti,</l>
                <l xml:id="d003l32" n="32">Persephonae dilecta. Huc olim sacra ferebant</l>
                <l xml:id="d003l33" n="33">Agricolae prisci, hic saevi spiracula Ditis</l>
                <l xml:id="d003l34" n="34">Atra fuisse ferunt, nigro hic Acheronte vorago</l>
                <l xml:id="d003l35" n="35">Spirat, at in medio lacus est graveolentis Averni</l>
                <l xml:id="d003l36" n="36">(Sic Graii dixere); hunc densis frondibus atrum</l>
                <l xml:id="d003l37" n="37">Urget utrimque nemus, sed tabidus humor inerti</l>
                <l xml:id="d003l38" n="38">Cum lympha foliisque gravis sub putribus unda</l>
                <l xml:id="d003l39" n="39">Maesta silet saevamque exhalat opaca mephitin,</l>
                <l xml:id="d003l40" n="40">Qua volucres liquidum ferientes aera pennis,</l>
                <l xml:id="d003l41" n="41">Obtusae gravitate lacus, gravitate locorum</l>
                <l xml:id="d003l42" n="42">Intereunt. Vitat cautus Gradivus odorem,</l>
                <l xml:id="d003l43" n="43">Nam statim sensit, lentisciferumque videbat</l>
                <l xml:id="d003l44" n="44">Linternum et fontem, qui, dictus Acidula, rare</l>
                <l xml:id="d003l45" n="45">Arripit exhausto, dictu mirabile, mentem.</l>
                <l xml:id="d003l46" n="46">Constitit ingeniumque loci miratus et artem</l>
                <l xml:id="d003l47" n="47">Naturae miram, sortem deflebat iniquam</l>
                <l xml:id="d003l48" n="48">Illustremque virum, quem fracta perhorruit olim</l>
                <l xml:id="d003l49" n="49">Carthago et tumulo exstabant haec dicta perenni:</l>
                <l xml:id="d003l50" n="50">"O patria, o tantum nobis ingrata, nec ossa</l>
                <l xml:id="d003l51" n="51">Nec cineres condes nostros" pressitque sub alto</l>
                <l xml:id="d003l52" n="52">Corde pias lacrimas gemitusque e pectore traxit.</l>
                <l xml:id="d003l53" n="53">Apparet multam ducens sub gurgite arenam</l>
                <l xml:id="d003l54" n="54">Vulturnus niveisque frequens Sinuessa colubris</l>
                <l xml:id="d003l55" n="55">Minturnaeque graveis atque urbs quam in littore curvo</l>
                <l xml:id="d003l56" n="56">Ante sitam dixit nutricis nomine alumnus</l>
                <l xml:id="d003l57" n="57">Antiphataeque olim crudi domus aspera, Trachas</l>
                <l xml:id="d003l58" n="58">Cincta lacu. Cernit Titanidos atria Circes</l>
                <l xml:id="d003l59" n="59">Quondam infensa viris et spissi littoris Antium</l>
                <l xml:id="d003l60" n="60">Etruscumque hinc Albuneam. Tum maxima rerum</l>
                <l xml:id="d003l61" n="61">Erigit urbs multos sibi longe grata per annos.</l>
                <l xml:id="d003l62" n="62">Deiectas videt hic moles, quae tecta superbo</l>
                <l xml:id="d003l63" n="63">Olim exaequarat Romana potentia caelo;</l>
                <l xml:id="d003l64" n="64">Indoluit Latiae defigens lumina terrae,</l>
                <l xml:id="d003l65" n="65">Hanc quoque post humeros liquit. Iam tollitur Ancon</l>
                <l xml:id="d003l66" n="66">Et Nemesis Fanum et, tam longi meta laboris,</l>
                <l xml:id="d003l67" n="67">Urbs antiqua potens duroque asperrima Marte</l>
                <l xml:id="d003l68" n="68">Tuta iacet, fulvis ubi raucus fervet arenis</l>
                <l xml:id="d003l69" n="69">Adria spumanteis volvens ad littora fluctus,</l>
                <l xml:id="d003l70" n="70">Quem circum bini stridentia in aequora colles</l>
                <l xml:id="d003l71" n="71">Hinc atque hinc viridi protendunt cornua fronte</l>
                <l xml:id="d003l72" n="72">Et laeta cervice fovent et brachia circum</l>
                <l xml:id="d003l73" n="73">Praepandunt pinguique solo radice sub ipsa</l>
                <l xml:id="d003l74" n="74">Fecundant, ubi flava Ceres per florida culta</l>
                <l xml:id="d003l75" n="75">Pullulat atque agri rubicunda fruge fatiscunt;</l>
                <l xml:id="d003l76" n="76">Bacchus amat colles et ademptis crura cothurnis</l>
                <l xml:id="d003l77" n="77">Autumno gravidus sub musto tinguit olenti.</l>
                <l xml:id="d003l78" n="78">Hic fonte agresti fulvoque interlitus auro</l>
                <l xml:id="d003l79" n="79">Aspectu molli vitreisque argenteus undis</l>
                <l xml:id="d003l80" n="80">Manat Isaurus et incumbens uligine ripas</l>
                <l xml:id="d003l81" n="81">Tingit aqua lambens et apertum rumpit in aequor.</l>
                <l xml:id="d003l82" n="82">Hic vero portum celsis sub moenibus urbis</l>
                <l xml:id="d003l83" n="83">Contrahit inque sinus se colligit unda reductos</l>
                <l xml:id="d003l84" n="84">Quo nautae subeunt, cum non tractabile caelum,</l>
                <l xml:id="d003l85" n="85">Nulla fides pelagi est aut cum concreta capillos</l>
                <l xml:id="d003l86" n="86">Iam glacialis hiems Aquilonibus asperat undas</l>
                <l xml:id="d003l87" n="87">Alligat et fluvios pingens Rhodopeia cana</l>
                <l xml:id="d003l88" n="88">Saxa nive assiduique horrendo frigore semper</l>
                <l xml:id="d003l89" n="89">Arva perusta Noti: subducta in littore puppe,</l>
                <l xml:id="d003l90" n="90">Hic hiemant pictisque imponunt serta carinis.</l>
                <l xml:id="d003l91" n="91">Quattuor aggeribus solido et circumdata muro</l>
                <l xml:id="d003l92" n="92">Urbs erat exstructisque tribus, postremus, in aequor</l>
                <l xml:id="d003l93" n="93">Qui tendit, tunc incipiens surgebat in astra.</l>
                <l xml:id="d003l94" n="94">Hic dux Franciscus, magna stipante caterva,</l>
                <l xml:id="d003l95" n="95">Instabat fossa muros atque aggere cingens;</l>
                <l xml:id="d003l96" n="96">Hic videt an hostis invadere moenia possit,</l>
                <l xml:id="d003l97" n="97">Imperat hic rumpitque moras et prospicit illic</l>
                <l xml:id="d003l98" n="98">Si qua operi desint. Surgit celeumatis horror.</l>
                <l xml:id="d003l99" n="99">Pars humeris lapides convectant saxaque vastis</l>
                <l xml:id="d003l100" n="100">Viribus evolvunt, pars instant ducere muros,</l>
                <l xml:id="d003l101" n="101">Pars terram effodiunt operi immanesque molares</l>
                <l xml:id="d003l102" n="102">Rupibus excidunt plaustrisque gementibus alto</l>
                <l xml:id="d003l103" n="103">Ardentes vectant. Opere omnis semita fervet.</l>
                <l xml:id="d003l104" n="104">Haud secus atque inopi metuens formica senectae,</l>
                <l xml:id="d003l105" n="105">Cum raptam Cererem rubicundo e farris acervo</l>
                <l xml:id="d003l106" n="106">Fert obnixa humeris, hinc illinc calle videres</l>
                <l xml:id="d003l107" n="107">Angusto praedam trahere et properare labori</l>
                <l xml:id="d003l108" n="108">Nigrum per campos agmen, nonnulla per herbas</l>
                <l xml:id="d003l109" n="109">Dum ruit ad fruges festinans, fasce levato</l>
                <l xml:id="d003l110" n="110">Offendit sociam veniamque oravit et inde</l>
                <l xml:id="d003l111" n="111">Accinxit sese ac devolvit ad horrea messes;</l>
                <l xml:id="d003l112" n="112">Sic aliquis, dum forte via decurrit et orsum</l>
                <l xml:id="d003l113" n="113">Intentus molitur iter caecusque labori</l>
                <l xml:id="d003l114" n="114">Insistit, socium laesit veniamque rogavit,</l>
                <l xml:id="d003l115" n="115">Tum coeptum exequitur. Gratatur in aere Mavors</l>
                <l xml:id="d003l116" n="116">Prospectans pronusque rigenteis urget habenas.</l>
                <l xml:id="d003l117" n="117">Tempus erat Phoebus radianti insignis in auro</l>
                <l xml:id="d003l118" n="118">Cum secat axe diem medio et iam flammeus ardet</l>
                <l xml:id="d003l119" n="119">Currus inextinctus torrens positique sub igne</l>
                <l xml:id="d003l120" n="120">Flagrant Aethiopes, exurere fervidus agros</l>
                <l xml:id="d003l121" n="121">Arenteis Phoceon, cum terram ex aere tandem</l>
                <l xml:id="d003l122" n="122">Mars petiit quatiensque manu resonantia lora</l>
                <l xml:id="d003l123" n="123">Franciscum aggreditur. Tum luce coruscus in aerea:</l>
                <l xml:id="d003l124" n="124">"Nate - inquit - nostri, nate, o spes una laboris,</l>
                <l xml:id="d003l125" n="125">Ad te confugio, pietas si te ulla parentis</l>
                <l xml:id="d003l126" n="126">Nunc capiat, tangat divinae cura salutis.</l>
                <l xml:id="d003l127" n="127">Imperio nuper Siculis habitabat in oris</l>
                <l xml:id="d003l128" n="128">Monstrum horrendum, informe, ingens, immane, Typhoeus.</l>
                <l xml:id="d003l129" n="129">Antra domus fuerant; haec regia et aula tyranni.</l>
                <l xml:id="d003l130" n="130">Quid referam gentem infandam, virtute carentem?</l>
                <l xml:id="d003l131" n="131">Quae commixta simul cunctas deiecerat urbes</l>
                <l xml:id="d003l132" n="132">Trinacria tellure sitas, dum terra faveret</l>
                <l xml:id="d003l133" n="133">Illorum genitrix, Sicania rura iacebant</l>
                <l xml:id="d003l134" n="134">Praeclarae et moles, caeca undique et undique turpis</l>
                <l xml:id="d003l135" n="135">Barbaries, mors et maestissima mortis imago.</l>
                <l xml:id="d003l136" n="136">Quot miseri nautae manibus cecidere cruentis</l>
                <l xml:id="d003l137" n="137">Atque horrenda suis macularunt dentibus ora!</l>
                <l xml:id="d003l138" n="138">Inde fero populo incessit tam dira libido</l>
                <l xml:id="d003l139" n="139">Excussisse Iovem caelo. Iam Fama per urbes</l>
                <l xml:id="d003l140" n="140">Dixerat Emathias, longi praenuntia luctus,</l>
                <l xml:id="d003l141" n="141">Gesta hominum. Postquam id saevi sensere bimembres,</l>
                <l xml:id="d003l142" n="142">Monychus his ductor genitorem ulciscitur armis</l>
                <l xml:id="d003l143" n="143">Haud iustis, qui se versus sequiturque fugitque</l>
                <l xml:id="d003l144" n="144">Sub Stygiis undis; ciet aeque iniuria fortis</l>
                <l xml:id="d003l145" n="145">Alcidae, qui quondam armis clavaque rigenti</l>
                <l xml:id="d003l146" n="146">Hylaeumque Pholumque neci dedit, inde sub amne</l>
                <l xml:id="d003l147" n="147">Alphei nitido, Siculas pervenit ad oras.</l>
                <l xml:id="d003l148" n="148">Sidera Peliacus subiecto vertice Olympi</l>
                <l xml:id="d003l149" n="149">Pulsat apex. Totus nunc saevis gentibus aer</l>
                <l xml:id="d003l150" n="150">Opprimitur metuitque in summo Iuppiter axe.</l>
                <l xml:id="d003l151" n="151">Tu spes una deum (cuncti cupiuntque vocantque):</l>
                <l xml:id="d003l152" n="152">Exaudi tandem, namque exaudire necesse est.</l>
                <l xml:id="d003l153" n="153">Si nostro semper doluisti, nate, dolore,</l>
                <l xml:id="d003l154" n="154">Nunc miserere patris, nunc nunc miserere deorum.</l>
                <l xml:id="d003l155" n="155">Num metuis, qui quid timor est non noscis et omneis</l>
                <l xml:id="d003l156" n="156">Odisti pavidos? Nihil est quod terreat. Ergo</l>
                <l xml:id="d003l157" n="157">Per caput hoc, oro, perque hoc spirabile lumen</l>
                <l xml:id="d003l158" n="158">Aetheris, iniustum superum miserare laborem.</l>
                <l xml:id="d003l159" n="159">Sunt lectae gentes et armis apta iuventus.</l>
                <l xml:id="d003l160" n="160">Nusquam abero, nusquam divi nec Iuppiter ipse;</l>
                <l xml:id="d003l161" n="161">Quisve tibi obstiterit, faveat si Iuppiter ausis?</l>
                <l xml:id="d003l162" n="162">En quoque Fortuna haec, quo tu sis acrior, utque</l>
                <l xml:id="d003l163" n="163">Semper adest semperque aderit semperque fovebit.</l>
                <l xml:id="d003l164" n="164">Tu cum depuleris populum, te Iuppiter astris</l>
                <l xml:id="d003l165" n="165">Inferet; impavidum, nate, o nate, excute pectus".</l>
                <l xml:id="d003l166" n="166">Dixit et ut curru forte insistebat in alto</l>
                <l xml:id="d003l167" n="167">In faciem nati laudis coniecit amorem</l>
                <l xml:id="d003l168" n="168">Afflavitque animos; ille autem accensus et igne</l>
                <l xml:id="d003l169" n="169">Correptus subito, laeto haec est ore locutus:</l>
                <l xml:id="d003l170" n="170">"Postquam tanta Iovi nostrae fiducia gentis</l>
                <l xml:id="d003l171" n="171">Est, pater, imperione tuo parere recusem?</l>
                <l xml:id="d003l172" n="172">Dis equidem reor auxilium non posse meorum</l>
                <l xml:id="d003l173" n="173">Sufficere et tanto non nos dignamur honore.</l>
                <l xml:id="d003l174" n="174">Non ego, caelicolum genitor, tibi solvere dignas</l>
                <l xml:id="d003l175" n="175">Aut re aut ore queam grates; sint ardua quamvis</l>
                <l xml:id="d003l176" n="176">Iussa, sequar; semper pro te levia omnia ducam".</l>
                <l xml:id="d003l177" n="177">Sic ait, inde omnem, quae nato obducta tuenti</l>
                <l xml:id="d003l178" n="178">Mortaleis hebetat visus, densissima circum</l>
                <l xml:id="d003l179" n="179">Caligans, nubem eripuit natique petivit</l>
                <l xml:id="d003l180" n="180">Amplexus Mars et tenues effulsit in auras.</l>
                <l xml:id="d003l181" n="181">Et iam intacta mei superat pars maxima coepti,</l>
                <l xml:id="d003l182" n="182">Maius opus, maior rerum mihi nascitur ordo.</l>
                <l xml:id="d003l183" n="183">O mihi si divus qui crines rore virentis</l>
                <l xml:id="d003l184" n="184">Castaliae lavit intonsus Pataraeus Apollo</l>
                <l xml:id="d003l185" n="185">Allabatur ovans, si Clio et docta Thalia</l>
                <l xml:id="d003l186" n="186">Bellerophonteo contingat labra liquore,</l>
                <l xml:id="d003l187" n="187">Subverearne meis maiora invadere votis?</l>
                <l xml:id="d003l188" n="188">Ecce, per immensum penna sublatus ab aurea</l>
                <l xml:id="d003l189" n="189">Dicam acies, dicam caedes, dicam horrida bella</l>
                <l xml:id="d003l190" n="190">Funeraque atque animis actas in funera gentes,</l>
                <l xml:id="d003l191" n="191">Cum superum ductu spiranti et numine classem</l>
                <l xml:id="d003l192" n="192">Advena Trinacriis exercitus appulit oris.</l>
                <l xml:id="d003l193" n="193">Vix Mars, ex oculis abiens, radiantibus armis</l>
                <l xml:id="d003l194" n="194">Ingentem sonitum dederat, cum natus in urbe</l>
                <l xml:id="d003l195" n="195">Iussa deum exsequitur revocatque ad limina gressus.</l>
                <l xml:id="d003l196" n="196">Tectum in suspectu vasto supereminet ingens</l>
                <l xml:id="d003l197" n="197">Augustum, horrendum spoliisque insigne superbis,</l>
                <l xml:id="d003l198" n="198">Limina cui gradibus consurgunt ordine structis;</l>
                <l xml:id="d003l199" n="199">Mygdonio nitidi collucent marmore postes,</l>
                <l xml:id="d003l200" n="200">Ianua percrepitans et cardo stridet ahenus.</l>
                <l xml:id="d003l201" n="201">Huc ubi Franciscus devenit ab agmine denso</l>
                <l xml:id="d003l202" n="202">Tectus, marmoreis gradibus stipante caterva</l>
                <l xml:id="d003l203" n="203">Aulae succedit. Veterum hic simulacra deorum</l>
                <l xml:id="d003l204" n="204">Antiqua ex cedro stabant erecta, nitebat</l>
                <l xml:id="d003l205" n="205">Lychnites Pariusque lapis demorsus ab auro</l>
                <l xml:id="d003l206" n="206">Quodque Paros candens profert viridisque Donusa.</l>
                <l xml:id="d003l207" n="207">Ut procerum turbam nitida dimisit ab aula</l>
                <l xml:id="d003l208" n="208">Indicens pugnam iussitque accingier armis,</l>
                <l xml:id="d003l209" n="209">Continuo iuvenes animos audacibus implent</l>
                <l xml:id="d003l210" n="210">Dictis, arma fremunt. Volitat quoque Fama per urbes</l>
                <l xml:id="d003l211" n="211">Subiectas, cuncti sese exhortantur ad arma.</l>
                <l xml:id="d003l212" n="212">Classica iam clangunt atque aerea cornua late</l>
                <l xml:id="d003l213" n="213">Conspirant rauco assensu sonituque tubarum</l>
                <l xml:id="d003l214" n="214">Accendunt iras; gemit et strepit undique ferrum.</l>
                <l xml:id="d003l215" n="215">Hi pingui arvina fulgentia spicula tergunt,</l>
                <l xml:id="d003l216" n="216">Hi tereti mucrone adsunt, hi protinus hastas</l>
                <l xml:id="d003l217" n="217">Corripiunt, leveis ocreas, thoracas aenos</l>
                <l xml:id="d003l218" n="218">Argento ducunt lento saevosque dolones</l>
                <l xml:id="d003l219" n="219">Laeti ad bella ferunt et aduncae falcis in arma</l>
                <l xml:id="d003l220" n="220">Cessit honos rastrique simul. Bella, horrida bella</l>
                <l xml:id="d003l221" n="221">In mentes subeunt; ferrum undique et undique ferrum</l>
                <l xml:id="d003l222" n="222">Emicat et scissa exsultat Discordia palla.</l>
                <l xml:id="d003l223" n="223">Quae iuga summa colunt Urbini urbemque Metauro</l>
                <l xml:id="d003l224" n="224">Haerentem atque aliam Senonum nomine dictam</l>
                <l xml:id="d003l225" n="225">Eugubiumque Calenque et Durantis littora terrae,</l>
                <l xml:id="d003l226" n="226">Angelici camposque Vadi, quaeque oppida gentes</l>
                <l xml:id="d003l227" n="227">Feltria, bellum ineunt volitantque ad flumen Isaurum.</l>
                <l xml:id="d003l228" n="228">Pars pedes adveniunt, pars ardua colla coercent</l>
                <l xml:id="d003l229" n="229">Acris equi cunctique ducis mandata facessunt.</l>
                <l xml:id="d003l230" n="230">Optimus interea dux otia foeda labore</l>
                <l xml:id="d003l231" n="231">Rumpit, deducit classes atque abiete secta</l>
                <l xml:id="d003l232" n="232">Intexit; cuncti incumbunt iuvenesque virique</l>
                <l xml:id="d003l233" n="233">Incurrunt silvis obnixi et robora remis</l>
                <l xml:id="d003l234" n="234">Apta ferunt stringuntque simul. Dux imperat, instat</l>
                <l xml:id="d003l235" n="235">Castigatque moras. Iam rauco littora curva</l>
                <l xml:id="d003l236" n="236">Nautarum clamore sonant, spumantibus undis</l>
                <l xml:id="d003l237" n="237">Labitur uncta abies rostrisque frementibus echo</l>
                <l xml:id="d003l238" n="238">Dissultat, reboat pelagus striduntque rudentes.</l>
                <l xml:id="d003l239" n="239">Tormenti genus est compactum ex aere sonanti,</l>
                <l xml:id="d003l240" n="240">Nuper ab horrendo quod traxit nomina bombo;</l>
                <l xml:id="d003l241" n="241">Bombardam dicunt: convexa sub ardua plumbum</l>
                <l xml:id="d003l242" n="242">Et caecas fauces pulvis demittitur ater</l>
                <l xml:id="d003l243" n="243">Sulphure, salnitro, extincto commixtus et igne.</l>
                <l xml:id="d003l244" n="244">Tunc centum valido instabant contundere ferro</l>
                <l xml:id="d003l245" n="245">Salnitrum sulphurque simul nigramque favillam,</l>
                <l xml:id="d003l246" n="246">Cum classem et socios et littora fulva relinquens</l>
                <l xml:id="d003l247" n="247">Venerat huc, operi cogens insistere duro.</l>
                <l xml:id="d003l248" n="248">Proflantes illi magna vi brachia tollunt,</l>
                <l xml:id="d003l249" n="249">Mox ferro reddunt ictus altosque sub imo</l>
                <l xml:id="d003l250" n="250">Pectore dant gemitus et vox emissa profundo</l>
                <l xml:id="d003l251" n="251">Corde sonat, madidus rivis fluit undique sudor.</l>
                <l xml:id="d003l252" n="252">Tum tormenta rotis stridentibus evehit, altum</l>
                <l xml:id="d003l253" n="253">Inde viam secat ad littus pictasque biremes</l>
                <l xml:id="d003l254" n="254">Munit, fumiferi dein pulveris aggere complet.</l>
                <l xml:id="d003l255" n="255">Hinc flavam Cererem portis convectat apertis</l>
                <l xml:id="d003l256" n="256">Bacchumque; infecto mora non datur ulla labori.</l>
                <l xml:id="d003l257" n="257">Interea, quocumque petat, comitatur, inhaeret,</l>
                <l xml:id="d003l258" n="258">Infixus lateri est natus discitque paternas</l>
                <l xml:id="d003l259" n="259">Virtutes, primis quas ille ferebat ab annis.</l>
                <l xml:id="d003l260" n="260">Haud mora, laeti, hilares obeunt sua munera quisque,</l>
                <l xml:id="d003l261" n="261">Maturant statim atque omnes parere iubentis</l>
                <l xml:id="d003l262" n="262">Certatim imperiis luctantur, littora passim</l>
                <l xml:id="d003l263" n="263">Miscentur vario strepitu, longe insonat aequor.</l>
                <l xml:id="d003l264" n="264">Interea gentes ex omni parte subibant</l>
                <l xml:id="d003l265" n="265">Moenibus excelsis, quam multas illice frondes</l>
                <l xml:id="d003l266" n="266">Excutiunt Austri, cum chelas exerit ingens</l>
                <l xml:id="d003l267" n="267">Scorpius, autumnus gravidas premit horridus uvas.</l>
                <l xml:id="d003l268" n="268">Collectam ut vidit muris succedere gentem,</l>
                <l xml:id="d003l269" n="269">Ex omni numero ductores convocat, agmen</l>
                <l xml:id="d003l270" n="270">Collustrare iubet portisque educere pubem.</l>
                <l xml:id="d003l271" n="271">Haud secus ac iussit, faciunt. Eutynius acer,</l>
                <l xml:id="d003l272" n="272">Cui data cura, duces iuvenum vocat et sua cuique</l>
                <l xml:id="d003l273" n="273">Arma efferre iubet, simul instruit ordine longo.</l>
                <l xml:id="d003l274" n="274">Non hoc Naupliades et quamvis ille referret</l>
                <l xml:id="d003l275" n="275">Strymonias vidisse grues sub nubila pennis</l>
                <l xml:id="d003l276" n="276">Connexisse acies, componere doctior esset.</l>
                <l xml:id="d003l277" n="277">Incedunt acres; Crataeus prima coercet</l>
                <l xml:id="d003l278" n="278">Agmina, compactam iactans adamante columnam</l>
                <l xml:id="d003l279" n="279">Nigram et lucentis pendentem in pondere gemmae.</l>
                <l xml:id="d003l280" n="280">Prosequitur pilata cohors iuvenumque virumque.</l>
                <l xml:id="d003l281" n="281">Pictai vestis dives fulgentis et auri</l>
                <l xml:id="d003l282" n="282">Aequalem ostentat trutinam verritque per auras</l>
                <l xml:id="d003l283" n="283">Ensem fulmineum sensim rubrique coloris</l>
                <l xml:id="d003l284" n="284">Alas signorum nitidis Dichaeus in armis;</l>
                <l xml:id="d003l285" n="285">Mille manus iuvenum radiantes aere corusco</l>
                <l xml:id="d003l286" n="286">Sectantur pariter cristisque comantibus haerent.</l>
                <l xml:id="d003l287" n="287">Ecce autem, ut velum plenis Aquilonibus actum,</l>
                <l xml:id="d003l288" n="288">Vexillum tremulas in collem suscitat auras,</l>
                <l xml:id="d003l289" n="289">In medio est gemma simul auroque intertextum,</l>
                <l xml:id="d003l290" n="290">Sole repercussum adverso speculum micat ingens</l>
                <l xml:id="d003l291" n="291">Inficiens simili fluitantia lintea fuco.</l>
                <l xml:id="d003l292" n="292">Eubulus has acies hoc prudentissimus agmen</l>
                <l xml:id="d003l293" n="293">Secum agit, at mille huic cristisque ostroque decori</l>
                <l xml:id="d003l294" n="294">A tergo iuvenes caelo capita alta ferentes.</l>
                <l xml:id="d003l295" n="295">Inde per immensum fulgentia brachia volvit</l>
                <l xml:id="d003l296" n="296">Semnus et insequitur pariter, cui candida virgo</l>
                <l xml:id="d003l297" n="297">Fulva auro, variata smaragdo et iaspide tecta</l>
                <l xml:id="d003l298" n="298">Vinctum unicornem gremio somnoque sepultum</l>
                <l xml:id="d003l299" n="299">Blanda manu mitem tractat, perflanda ferenti</l>
                <l xml:id="d003l300" n="300">Carbasa dans Zephyro niveum ostentansque colorem.</l>
                <l xml:id="d003l301" n="301">Mox agit instructum fortis Sebasmius agmen,</l>
                <l xml:id="d003l302" n="302">Insignis pietate, armis super aethera vectus,</l>
                <l xml:id="d003l303" n="303">Cui mammam exertam praebet pia mater alumno</l>
                <l xml:id="d003l304" n="304">Atque sinu infantem fovet et simul oscula figit</l>
                <l xml:id="d003l305" n="305">Ridens ac teneris immulgens ubera labris;</l>
                <l xml:id="d003l306" n="306">Nunc haurit litui sonus atque hinnitus equorum</l>
                <l xml:id="d003l307" n="307">Et quae quadrupedans latos quatit ungula campos.</l>
                <l xml:id="d003l308" n="308">Eupsycus en fortis, cauda suffultus equina,</l>
                <l xml:id="d003l309" n="309">Vertitur evolvens humeros urgetque sonanteis</l>
                <l xml:id="d003l310" n="310">Impavidus frenos rigidisque insistit habenis.</l>
                <l xml:id="d003l311" n="311">Mille hunc turmae equitum, cristati mille sequuntur</l>
                <l xml:id="d003l312" n="312">Squallentes ferroque auroque alboque orichalco.</l>
                <l xml:id="d003l313" n="313">Huic leo terribilis flaventes incitat alas</l>
                <l xml:id="d003l314" n="314">Excutiens cervice thoros cervoque dolenti</l>
                <l xml:id="d003l315" n="315">Cornibus arboreis strato veniamque precanti</l>
                <l xml:id="d003l316" n="316">Ignoscit reprimens ungues dextramque potentem.</l>
                <l xml:id="d003l317" n="317">Mox Charys armato resonantes milite campos</l>
                <l xml:id="d003l318" n="318">Corripit et loris fumantia colla fatigat</l>
                <l xml:id="d003l319" n="319">Bellatoris equi spumasque everberat auro.</l>
                <l xml:id="d003l320" n="320">Proveniunt variae gentes, pars ense corusco</l>
                <l xml:id="d003l321" n="321">Et gaesis certant, pars aerea cornua flectunt</l>
                <l xml:id="d003l322" n="322">Missilibusque feri pugnant et spicula torquent,</l>
                <l xml:id="d003l323" n="323">Cui divina imas comburit flamma medullas</l>
                <l xml:id="d003l324" n="324">Intima submoti penetrans ardentia cordis.</l>
                <l xml:id="d003l325" n="325">Dapsylus haeret, equis iuvenes quem mille superbis</l>
                <l xml:id="d003l326" n="326">Elati stipant cuncti duo tela gerentes,</l>
                <l xml:id="d003l327" n="327">Nubila densa quatit fluitatque per aera velum</l>
                <l xml:id="d003l328" n="328">Ingens purpureum; in medio purissima saxo</l>
                <l xml:id="d003l329" n="329">Rumpit lympha novos complens uberrima rivos,</l>
                <l xml:id="d003l330" n="330">Quam circum virides herbae distinctaque odoro</l>
                <l xml:id="d003l331" n="331">Gramina flore halant, passim colocasia, passim</l>
                <l xml:id="d003l332" n="332">Narcissum tellus ulnis ostentat apertis.</l>
                <l xml:id="d003l333" n="333">Aganus hunc mitis sequitur, tegit aurea cristis</l>
                <l xml:id="d003l334" n="334">Insignisque caput galea et micat aereus ensis.</l>
                <l xml:id="d003l335" n="335">Mille sub hoc equites agitant in pulvere anhelos</l>
                <l xml:id="d003l336" n="336">Quadrupedes laxatque sinus spirantibus Euris</l>
                <l xml:id="d003l337" n="337">Unda silens dum marmoreus premit aequora pontus.</l>
                <l xml:id="d003l338" n="338">Fida subit Pisti manus, ipse in murice et ostro</l>
                <l xml:id="d003l339" n="339">Conspicuus celerem urget equum, cui mille fatigant</l>
                <l xml:id="d003l340" n="340">Littora delecti iuvenes veloque sub albo</l>
                <l xml:id="d003l341" n="341">Indice sublato dextra est gemmisque decora</l>
                <l xml:id="d003l342" n="342">Tecta fides niveo splendet rarissima panno.</l>
                <l xml:id="d003l343" n="343">Ultimus indomitum nitidis moderatur habenis</l>
                <l xml:id="d003l344" n="344">Quadrupedem exsultatque rigenti fortis in aere</l>
                <l xml:id="d003l345" n="345">Elporis. Huic totidem iuvenes, mirabile visu,</l>
                <l xml:id="d003l346" n="346">Virgatis lucent sagulis viridisque per auras</l>
                <l xml:id="d003l347" n="347">Spes volat; in medio stat quidam numina supplex</l>
                <l xml:id="d003l348" n="348">Implorans nimbusque auratus ab aethere caelum</l>
                <l xml:id="d003l349" n="349">Currit inextinctosque in pectore suscitat ignes.</l>
                <l xml:id="d003l350" n="350">Non mihi si centum deus ora sonantia linguis</l>
                <l xml:id="d003l351" n="351">Ingeniumque capax totumque Helicona dedisset,</l>
                <l xml:id="d003l352" n="352">Carmine persequerer, quae quisque ingesserit arma.</l>
                <l xml:id="d003l353" n="353">Fraxinus alta sonat, totum et seges aerea caelum</l>
                <l xml:id="d003l354" n="354">Proripit ex oculis, glomerantur in aere spisso</l>
                <l xml:id="d003l355" n="355">Pulvere surgenti tenebrae densissima totum</l>
                <l xml:id="d003l356" n="356">Aetheraque involvit nigra caligine nubes.</l>
                <l xml:id="d003l357" n="357">Aera Ephyraea nitent galeae peltaeque rigentes</l>
                <l xml:id="d003l358" n="358">Et clipei insignes et picti scuta Labici,</l>
                <l xml:id="d003l359" n="359">Loricae contextae hamis. Fremit ore citatus</l>
                <l xml:id="d003l360" n="360">Helaeus sonipes impulsaque tympana ferro</l>
                <l xml:id="d003l361" n="361">Horrendo clamore sonant; summus tremit axis.</l>
                <l xml:id="d003l362" n="362">Pertentant tacitum ducis alti gaudia pectus,</l>
                <l xml:id="d003l363" n="363">Dum videt instructas acies. Sed iam humida noctis</l>
                <l xml:id="d003l364" n="364">Umbra insurgebat terris; tunc Martius heros</l>
                <l xml:id="d003l365" n="365">Littore discedit recipitque ad limina gressum.</l>
                <l xml:id="d003l366" n="366">Coniugis implerat maestus iam nuntius aures</l>
                <l xml:id="d003l367" n="367">Bella parari animis, tum prodiit obvia contra</l>
                <l xml:id="d003l368" n="368">Deque ducis collo vinclum praedulce pependit:</l>
                <l xml:id="d003l369" n="369">"Mene hic ignaram, mene hic, carissime coniunx,</l>
                <l xml:id="d003l370" n="370">Linquis? Ubi est quae cura mei prius esse solebat?</l>
                <l xml:id="d003l371" n="371">Iam nostrum penitus, iam nostri oblitus amoris</l>
                <l xml:id="d003l372" n="372">Bella paras; quisnamve tuam pervertere mentem</l>
                <l xml:id="d003l373" n="373">Nunc animus potuit? Valeant qui ad bella lacessunt</l>
                <l xml:id="d003l374" n="374">Tamque artum solvunt nodum; maestissima vivam</l>
                <l xml:id="d003l375" n="375">Et nunc et semper tristis Leonora querelis</l>
                <l xml:id="d003l376" n="376">Obruta; cur patior, misera o, divellier unquam</l>
                <l xml:id="d003l377" n="377">Complexu, Francisce, tuo? Iactarer et una</l>
                <l xml:id="d003l378" n="378">Bella gerens, nimium heu felix, nisi sacra pudoris</l>
                <l xml:id="d003l379" n="379">Arceret lex. An nunc sum tibi carior absens?</l>
                <l xml:id="d003l380" n="380">Deductae classes et certus es ire per altum,</l>
                <l xml:id="d003l381" n="381">Me incerta, me me ignara, crudelis, in arma.</l>
                <l xml:id="d003l382" n="382">Arma ruis rapiende mihi, rapiende tuorum</l>
                <l xml:id="d003l383" n="383">Consensu. Da vela Notis, impelle carinas,</l>
                <l xml:id="d003l384" n="384">Bella para atque acies, cum milite consere dextram;</l>
                <l xml:id="d003l385" n="385">Deseror et nostri non tangit cura doloris.</l>
                <l xml:id="d003l386" n="386">Sed si tantus amor, si stat sententia eundi,</l>
                <l xml:id="d003l387" n="387">Me quoque tolle simul, rape me super aequora tecum".</l>
                <l xml:id="d003l388" n="388">Haec memorans vultum lacrimis atque ora rigabat</l>
                <l xml:id="d003l389" n="389">Tendebatque patri casu maestissima natum.</l>
                <l xml:id="d003l390" n="390">Iulio erat nomen, qui tunc quoque parvulus infans</l>
                <l xml:id="d003l391" n="391">Illustrem referebat adhuc virtute parentem.</l>
                <l xml:id="d003l392" n="392">Tangitur et dictis tandem et pietate paterna</l>
                <l xml:id="d003l393" n="393">Sidereus coniunx, cupit et lenire dolentem:</l>
                <l xml:id="d003l394" n="394">"Visne - inquit - patris imperiis parere recusem,</l>
                <l xml:id="d003l395" n="395">Pars animae mihi cara meae? Num flectere fata,</l>
                <l xml:id="d003l396" n="396">O Leonora, cupis? Me summus Iuppiter alto</l>
                <l xml:id="d003l397" n="397">Evocat e caelo, coetus vocat aetheris alti;</l>
                <l xml:id="d003l398" n="398">Quare age, ne timeas lacrimas et reprime inanes,</l>
                <l xml:id="d003l399" n="399">Cum sic fata vocent, quae nulli frangere fas est.</l>
                <l xml:id="d003l400" n="400">Ecquid enim timeas, cum mors sit carceris atri</l>
                <l xml:id="d003l401" n="401">Postremus finis nostrorum et meta laborum?</l>
                <l xml:id="d003l402" n="402">Hoc mihi crede, uxor: corpus, quod cetera membra</l>
                <l xml:id="d003l403" n="403">Sustinet, esse animi hospitium. Nam, vera fatebor,</l>
                <l xml:id="d003l404" n="404">Cum venit illa dies, quae nostri corporis huius</l>
                <l xml:id="d003l405" n="405">Ius habet et nostri spatium tum finiat aevi,</l>
                <l xml:id="d003l406" n="406">Tunc animus laetus priscas invisere sedes</l>
                <l xml:id="d003l407" n="407">Concupit; et, si qui invadunt in morte dolores,</l>
                <l xml:id="d003l408" n="408">Dissolvi dolet hospitio tristisque recedit.</l>
                <l xml:id="d003l409" n="409">Verum ubi ad hoc tenui est resolutus cortice, amore</l>
                <l xml:id="d003l410" n="410">Caelesti afflatus vitaleis deserit auras</l>
                <l xml:id="d003l411" n="411">Colloquioque dei fruitur caelumque revisit.</l>
                <l xml:id="d003l412" n="412">Labitur occulte fallitque volatilis aetas</l>
                <l xml:id="d003l413" n="413">Et nihil est illa velocius; altera trudunt</l>
                <l xml:id="d003l414" n="414">Altera, semper habet falcem Saturnus aduncam.</l>
                <l xml:id="d003l415" n="415">Quid nostra brevius vita, quae defluit instar</l>
                <l xml:id="d003l416" n="416">Fluminis? Exiguus quam est nostri spiritus oris!</l>
                <l xml:id="d003l417" n="417">Nunc age, ne, coniunx, ne me, carissima, euntem</l>
                <l xml:id="d003l418" n="418">Impedias et, si moriar, cum laetus ad astra</l>
                <l xml:id="d003l419" n="419">Hic animus tollet sese patremque requiret</l>
                <l xml:id="d003l420" n="420">Perpetuum, inveniet, gaudebit iungere dextras</l>
                <l xml:id="d003l421" n="421">Amplexuque frui sancto, cum reddere voces,</l>
                <l xml:id="d003l422" n="422">Tunc felix fuero". Iam talia verba loquente</l>
                <l xml:id="d003l423" n="423">Aeterni proceres gemitus lacrimasque dedere,</l>
                <l xml:id="d003l424" n="424">Cum iuvenis natus supplex stetit ante parentem,</l>
                <l xml:id="d003l425" n="425">Sic orsus: "Sine me, genitor, tam posse valere</l>
                <l xml:id="d003l426" n="426">His precibus, natum his precibus sine posse rogantem.</l>
                <l xml:id="d003l427" n="427">Certus es ire, pater, nostrasque relinquere sedes.</l>
                <l xml:id="d003l428" n="428">Arma paras. Postquam haec animo sententia surgit,</l>
                <l xml:id="d003l429" n="429">Me quoque tolle simul, simul et iactabimur ambo".</l>
                <l xml:id="d003l430" n="430">Ardentem genitor iuvenili agnovit amore</l>
                <l xml:id="d003l431" n="431">Et contra ridens: "O me mihi carior, omnem</l>
                <l xml:id="d003l432" n="432">Mitte metum, venies et deinde in tecta redibis;</l>
                <l xml:id="d003l433" n="433">Dignior es superesse". Et sic effatus, ad altos</l>
                <l xml:id="d003l434" n="434">Processit thalamos, tantis cum territa monstris</l>
                <l xml:id="d003l435" n="435">Iulia, Ubaldi uxor, qualis cum sanguine siquis</l>
                <l xml:id="d003l436" n="436">Purpureo violarit ebur, suffusa nitentes</l>
                <l xml:id="d003l437" n="437">Ubertim lacrimis oculos occurrit et alto</l>
                <l xml:id="d003l438" n="438">Brachia suspendens collo fletumque refundens</l>
                <l xml:id="d003l439" n="439">Ter conata loqui, ter lugens ora rigavit</l>
                <l xml:id="d003l440" n="440">Singultuque pias interrumpente querelas:</l>
                <l xml:id="d003l441" n="441">"Quo ruis? - exorsa est - Quaenamve, miserrime coniunx,</l>
                <l xml:id="d003l442" n="442">Mens agitat? Quaeve incessit tam dira cupido?</l>
                <l xml:id="d003l443" n="443">Men linquis?". Tunc bis curas avertere Ubaldus</l>
                <l xml:id="d003l444" n="444">Conatur dictis: "Ne te angas, Iulia; certe</l>
                <l xml:id="d003l445" n="445">Actutum veniam, quandoque haec cura remordet,</l>
                <l xml:id="d003l446" n="446">Ni fortuna obstet, maneat si vita superstes,</l>
                <l xml:id="d003l447" n="447">Septenos radiis vix luna impleverit orbes,</l>
                <l xml:id="d003l448" n="448">Cum citus adveniam". Sic tandem lenit amantem</l>
                <l xml:id="d003l449" n="449">Solaturque inopem, tanta est fiducia dicti.</l>
                <l xml:id="d003l450" n="450">Regifico interea collucent tecta paratu</l>
                <l xml:id="d003l451" n="451">Instructaeque nitent mensae, stant pondere gemmae</l>
                <l xml:id="d003l452" n="452">Crateres nitidi; videas fulgere Britannis</l>
                <l xml:id="d003l453" n="453">Longa aulaea suis et celsa per atria passim</l>
                <l xml:id="d003l454" n="454">Luxuriare dapes mensis, radiare metallo</l>
                <l xml:id="d003l455" n="455">Ex auro argentoque et Phidiaco caelato.</l>
                <l xml:id="d003l456" n="456">Hic prior ex aliis genitor Franciscus ad aureas</l>
                <l xml:id="d003l457" n="457">Componit sese mensas, cui filius haeret</l>
                <l xml:id="d003l458" n="458">Vestibus in Phrygiis, saturata et murice laena</l>
                <l xml:id="d003l459" n="459">Proxima discumbit stratis Leonora superbis</l>
                <l xml:id="d003l460" n="460">Iuliaque. Effulgent auro laquearia fulvo</l>
                <l xml:id="d003l461" n="461">Suspensique micant lychni; cerealia dona</l>
                <l xml:id="d003l462" n="462">Expediunt famuli celeres epulasque reponunt.</l>
                <l xml:id="d003l463" n="463">Ut primum mensa se dux Franciscus ab alta</l>
                <l xml:id="d003l464" n="464">Sustulit et multas sermonem duxit in horas,</l>
                <l xml:id="d003l465" n="465">Dimisit laetos populos somnosque petivit.</l>
                <l xml:id="d003l466" n="466">Iamque rubescebat pictis invecta quadrigis</l>
                <l xml:id="d003l467" n="467">Aurora et nitido lucem patefecerat ortu</l>
                <l xml:id="d003l468" n="468">Caeruleum tremulo percurrens lumine pontum,</l>
                <l xml:id="d003l469" n="469">Cum somnum dux atque otia longa perosus</l>
                <l xml:id="d003l470" n="470">Corripuit stratis corpus thalamoque nitenti</l>
                <l xml:id="d003l471" n="471">Progreditur tandem, ingentem cui limen hiantum</l>
                <l xml:id="d003l472" n="472">Atque salutantum totis vomit aedibus undam.</l>
                <l xml:id="d003l473" n="473">Principio dux templa petit centumque bidentes</l>
                <l xml:id="d003l474" n="474">Mactat perfectosque aris indicit honores</l>
                <l xml:id="d003l475" n="475">Fundit et in fibras Bacchum sudataque fumat</l>
                <l xml:id="d003l476" n="476">Leucothoe redoletque foco Cinyreia Myrrha.</l>
                <l xml:id="d003l477" n="477">Continuo votis oneravit sidera vates,</l>
                <l xml:id="d003l478" n="478">Rite secundarent cursus; tum littore taurum</l>
                <l xml:id="d003l479" n="479">Candentem, Neptune, tibi prosternit ad aras,</l>
                <l xml:id="d003l480" n="480">Stellatum minio taurum, cui cornua fronti</l>
                <l xml:id="d003l481" n="481">Aurea et auratis squallent palearia setis,</l>
                <l xml:id="d003l482" n="482">Elibatque merum diffundens extaque salsos</l>
                <l xml:id="d003l483" n="483">Porricit in fluctus, binas de more iuvencas</l>
                <l xml:id="d003l484" n="484">Nereidumque choro et Zephyris felicibus albam.</l>
                <l xml:id="d003l485" n="485">Ergo ubi constituit solemnia munera divis</l>
                <l xml:id="d003l486" n="486">Auspicibus coeptorum operum, cara uxor obortis</l>
                <l xml:id="d003l487" n="487">Humectans lacrimis oculos ter brachia amato</l>
                <l xml:id="d003l488" n="488">Imposuit collo tristique miserrima tandem</l>
                <l xml:id="d003l489" n="489">Ore: "Vale" dixit collapsaque corpore toto est.</l>
                <l xml:id="d003l490" n="490">Aeratae centum naveis totidemque biremes</l>
                <l xml:id="d003l491" n="491">Imperio unius parebant, maxima quarum</l>
                <l xml:id="d003l492" n="492">Est Aquila. Hanc dux conscendit natusque per undas;</l>
                <l xml:id="d003l493" n="493">Inde iter invadunt. Rutila Iovis ales in aethra</l>
                <l xml:id="d003l494" n="494">Nutabat crispans fulmen nitido igne coruscum.</l>
                <l xml:id="d003l495" n="495">Ordine tum reliqui proceres: Eutynius altam</l>
                <l xml:id="d003l496" n="496">Impellit pinum, magna invehiturque Elephanto,</l>
                <l xml:id="d003l497" n="497">Crataeus Tigri, Scylla Dichaeus in aerea,</l>
                <l xml:id="d003l498" n="498">Eubulus Angue truci, Semnus fortissimus Hydra</l>
                <l xml:id="d003l499" n="499">Caerulea, Tachytique pius Sebasmius, acer</l>
                <l xml:id="d003l500" n="500">Eupsycus hinc celeri secat aequora vasta Leaena,</l>
                <l xml:id="d003l501" n="501">Sphinge Charys, Pistus Centauro, Dapsylus alba</l>
                <l xml:id="d003l502" n="502">Cycno, Porphyreonque agit Aganus inde Melaenam</l>
                <l xml:id="d003l503" n="503">Elporis atque aliae scindunt vada salsa carinae.</l>
                <l xml:id="d003l504" n="504">At iubare exorto digressu maesta supremo</l>
                <l xml:id="d003l505" n="505">Urbs omnis prodit portis: longo ordine matres</l>
                <l xml:id="d003l506" n="506">Cum senibus mixtae classes in littore euntes</l>
                <l xml:id="d003l507" n="507">Prospectant oculisque illas votisque sequuntur.</l>
                <l xml:id="d003l508" n="508">Interea nautae, ductis ad pectora remis,</l>
                <l xml:id="d003l509" n="509">Aequali feriunt ictu freta et ordine terno</l>
                <l xml:id="d003l510" n="510">Consurgunt gratoque inflatur carbasus Austro.</l>
                <l xml:id="d003l511" n="511">Aspirant Zephyri, Neptunus et ipse tridenti</l>
                <l xml:id="d003l512" n="512">Impellit puppes totumque sub axe Tonanti</l>
                <l xml:id="d003l513" n="513">Sternitur aequor aquis atque hispida membra sub undis</l>
                <l xml:id="d003l514" n="514">Convolvens placidus it Triton caerula conca</l>
                <l xml:id="d003l515" n="515">Demulcens freta. Cymothoe Panopeque Ephyreque</l>
                <l xml:id="d003l516" n="516">Calliroeque Pyroque Galaenaque Phylodoceque</l>
                <l xml:id="d003l517" n="517">Nudae humeros omneis albis in vestibus omneis,</l>
                <l xml:id="d003l518" n="518">Omneis Puniceis evinctae crura cothurnis,</l>
                <l xml:id="d003l519" n="519">Obnixae trudunt classes, quas candida circum</l>
                <l xml:id="d003l520" n="520">Agmina densantur simul et, sua ludicra, flores</l>
                <l xml:id="d003l521" n="521">Tendunt et violas ferrugineosque hyacinthos</l>
                <l xml:id="d003l522" n="522">Narcissumque apiumque immortalemque amaranthum</l>
                <l xml:id="d003l523" n="523">Texunt et capiti imponunt stellantia serta.</l>
                <l xml:id="d003l524" n="524">Hinc vada substernunt quo classis regia fertur</l>
                <l xml:id="d003l525" n="525">Quoque aliae puppes: campi salis aere dehiscunt</l>
                <l xml:id="d003l526" n="526">Et fervent laetae rostris stridentibus undae.</l>
                <l xml:id="d003l527" n="527">Adtorquent iuvenes spumas tonsisque fatigant</l>
                <l xml:id="d003l528" n="528">Aequora, spumescunt everso marmore fluctus.</l>
                <l xml:id="d003l529" n="529">Nereidum chorus interea sub gurgite vasto</l>
                <l xml:id="d003l530" n="530">Ludit et applausu risuque remurmurat unda,</l>
                <l xml:id="d003l531" n="531">Circumdat ducis navim et, saliente corona</l>
                <l xml:id="d003l532" n="532">Nympharum, Glauce incipiens pulcherrima dixit:</l>
                <l xml:id="d003l533" n="533">"I puppis velox, i puppis caerula, tantos</l>
                <l xml:id="d003l534" n="534">Quae vehis una duces, qua lati includitur orbis</l>
                <l xml:id="d003l535" n="535">Gloria, quam noscunt terrae, quas maximus ambit</l>
                <l xml:id="d003l536" n="536">Oceanus Tethysque et raucisona Amphitrite.</l>
                <l xml:id="d003l537" n="537">Roveriae decus o gentis, fama inclita, saecli</l>
                <l xml:id="d003l538" n="538">Humani splendor, te, quae nunc incolit ortus</l>
                <l xml:id="d003l539" n="539">Gens, Aurora, tuos, super aethera nomine tollet,</l>
                <l xml:id="d003l540" n="540">Qui geminam Armeniam quique ardua saxa Niphatae,</l>
                <l xml:id="d003l541" n="541">Quos vagus Euphrates, quos devius ambit Araxes,</l>
                <l xml:id="d003l542" n="542">Felices caeli tractus, Pactolus arenis</l>
                <l xml:id="d003l543" n="543">Quos rigat auratis Chalybesque acresque Geloni.</l>
                <l xml:id="d003l544" n="544">Te laeti Seres nascenti vellere, quosque</l>
                <l xml:id="d003l545" n="545">Alluit e Scythicis delabens montibus Indus,</l>
                <l xml:id="d003l546" n="546">Indus aquis, Indus populis, auro effluus Indus,</l>
                <l xml:id="d003l547" n="547">Et quos Eurymedon Cydnusque Hermusque Tagusque</l>
                <l xml:id="d003l548" n="548">Et vasti Aethiopum fines, Azania regna,</l>
                <l xml:id="d003l549" n="549">Cyreneque et Marmaridum loca torrida ab aestu.</l>
                <l xml:id="d003l550" n="550">Te Poenus, qui succinctis venator in armis</l>
                <l xml:id="d003l551" n="551">Observat fulvos latebrosa ad tesqua leones,</l>
                <l xml:id="d003l552" n="552">Te Numida infrenus Gaetulaque Syrtis et Afri,</l>
                <l xml:id="d003l553" n="553">Quae lambit Ganges et quae Nisaeus Hydaspes</l>
                <l xml:id="d003l554" n="554">Arva per Eoos campos, quae spectat ab alto</l>
                <l xml:id="d003l555" n="555">Vertice piniferis Ide circumdata silvis,</l>
                <l xml:id="d003l556" n="556">Ide altrix silvarum, Ide fecunda ferarum,</l>
                <l xml:id="d003l557" n="557">Irriguos Ide fundens de rupibus amnes,</l>
                <l xml:id="d003l558" n="558">Maurorum quicumque domos, quicumque latenteis</l>
                <l xml:id="d003l559" n="559">Hesperidum lucos obsessaque montibus arva</l>
                <l xml:id="d003l560" n="560">Prospicit et ramis nativum decutit aurum,</l>
                <l xml:id="d003l561" n="561">Te qui Caucaseas fauces Tanaimque nivalem</l>
                <l xml:id="d003l562" n="562">Europaeque Asiaeque undis postrema tenentem</l>
                <l xml:id="d003l563" n="563">Riphaeosque tenent colles Maeotidaque undam</l>
                <l xml:id="d003l564" n="564">Tollent, venturos tollent super astra nepotes.</l>
                <l xml:id="d003l565" n="565">Quidnam progeniem referam, quae semine, Ubalde,</l>
                <l xml:id="d003l566" n="566">Manabit praeclara tuo? Tu, Iulia coniunx,</l>
                <l xml:id="d003l567" n="567">Summus honos summa et pharetratae cura Dianae,</l>
                <l xml:id="d003l568" n="568">Egregia, illustris, formosa et semper amica</l>
                <l xml:id="d003l569" n="569">Pieridum studiis, castissima Iulia, plaude,</l>
                <l xml:id="d003l570" n="570">Plaude tibi. En video (detur si, maxime Proteu,</l>
                <l xml:id="d003l571" n="571">Ulla fides dictis, caneres cum fata futura)</l>
                <l xml:id="d003l572" n="572">Insignem prolem felici hac arbore terris</l>
                <l xml:id="d003l573" n="573">Surgere, sub pedibus quae dein vertatque regatque</l>
                <l xml:id="d003l574" n="574">Orbem pacatum, pandet tibi, Lucifer, almum</l>
                <l xml:id="d003l575" n="575">En iubar et roseum caput exseret Ennosigaeo.</l>
                <l xml:id="d003l576" n="576">Errantes ignes caeli, vaga sidera claris</l>
                <l xml:id="d003l577" n="577">Concedent titulis; virgo, Latonia virgo</l>
                <l xml:id="d003l578" n="578">Cornua caelesti tendet stillantia rore.</l>
                <l xml:id="d003l579" n="579">O fortunatae gentes, Saturnia saecla,</l>
                <l xml:id="d003l580" n="580">Insuetum, mirandum, ingens deponite vestris</l>
                <l xml:id="d003l581" n="581">Auribus: ecce cano divorum arcana, futuram</l>
                <l xml:id="d003l582" n="582">Aetatem promens, qua non felicior ulla</l>
                <l xml:id="d003l583" n="583">Humanis umquam cecidit, felicior ulla</l>
                <l xml:id="d003l584" n="584">Non cadet. Haud ignara loquor; nam fata faventeis</l>
                <l xml:id="d003l585" n="585">Caelicolum et mentes refero, nam numina rebus</l>
                <l xml:id="d003l586" n="586">Humanis propensa deumque altique Tonantis</l>
                <l xml:id="d003l587" n="587">Obductos animos pando. Ne temnite dicta,</l>
                <l xml:id="d003l588" n="588">Accipite ast animis vestraeque infigite menti.</l>
                <l xml:id="d003l589" n="589">I puppis velox, i puppis, caerula puppis".</l>
                <l xml:id="d003l590" n="590">Haec ait atque eadem referebant carmina nymphae.</l>
                <l xml:id="d003l591" n="591">Confestim videas tremulas per caerula flammas</l>
                <l xml:id="d003l592" n="592">Scintillare, oculis quas tunc iaculantur ab aureis;</l>
                <l xml:id="d003l593" n="593">Tela Amor hic crudus subigens in cote cruenta</l>
                <l xml:id="d003l594" n="594">Ustulat igne novo divumque incalfacit ossa.</l>
                <l xml:id="d003l595" n="595">Dum spectant vitreis nudatum corpus in undis</l>
                <l xml:id="d003l596" n="596">Praecipitare nive et tinctas trepidare papillas,</l>
                <l xml:id="d003l597" n="597">Impellunt puppem et fulvae obluctantur arenae.</l>
                <l xml:id="d003l598" n="598">Ocior illa Euris volitat, volat illa sagitta</l>
                <l xml:id="d003l599" n="599">Et salis aere ruit spumas. Neptunus in imo</l>
                <l xml:id="d003l600" n="600">Exsultat fundo accelerans positoque tridente</l>
                <l xml:id="d003l601" n="601">Cum Phorco Glaucoque et semifero comitatu</l>
                <l xml:id="d003l602" n="602">Obtrudit classes et se dat in aequor apertum;</l>
                <l xml:id="d003l603" n="603">Littora conspectu terraeque urbesque recedunt.</l>
                <l xml:id="d003l604" n="604">Miratur dux et natus, stupet inscia turba,</l>
                <l xml:id="d003l605" n="605">Nauticus exoritur clamor, nat vecta per undas</l>
                <l xml:id="d003l606" n="606">Pinus, dum Zephyrus genitalis et aura Favoni</l>
                <l xml:id="d003l607" n="607">Vela implet curvatque sinus striduntque rudentes</l>
                <l xml:id="d003l608" n="608">Excussi et validae spumant aspergine tonsae.</l>
                <l xml:id="d003l609" n="609">Quinque errant soles totidemque ex ordine noctes</l>
                <l xml:id="d003l610" n="610">Et iam sexta polo primum revoluta ruebat</l>
                <l xml:id="d003l611" n="611">Matura cum luce dies radiisque rubebat</l>
                <l xml:id="d003l612" n="612">Phoebeis aequor, cum sese attollere contra</l>
                <l xml:id="d003l613" n="613">Sunt visi scopuli, quos Scylla et saeva Charybdis</l>
                <l xml:id="d003l614" n="614">Assiduo miscent aestu fervuntque cavernis.</l>
                <l xml:id="d003l615" n="615">Hic rex aequoreus latrantia monstra tridente</l>
                <l xml:id="d003l616" n="616">Percussit saevo cautesque atrique meatus</l>
                <l xml:id="d003l617" n="617">Increpuere; patris iussu placida unda quietum</l>
                <l xml:id="d003l618" n="618">Per medium patefecit iter. Iam moenia Zancles</l>
                <l xml:id="d003l619" n="619">Apparent; portu subeunt atque aequora verrunt.</l>
                <l xml:id="d003l620" n="620">Et iam subductae stabant in littore puppes,</l>
                <l xml:id="d003l621" n="621">Cum primi sese ductores classibus aereis</l>
                <l xml:id="d003l622" n="622">Promunt et Cererem vasto contundere saxo</l>
                <l xml:id="d003l623" n="623">Et torrere parant flammis, tum liba per herbas</l>
                <l xml:id="d003l624" n="624">Expediunt fessi nautae Bacchumque coronant.</l>
                <l xml:id="d003l625" n="625">Ut victu vires revocatae, protinus omneis</l>
                <l xml:id="d003l626" n="626">Colligit in medio campique Eutynius ulli</l>
                <l xml:id="d003l627" n="627">An desint servat, potiusque accrescere sentit</l>
                <l xml:id="d003l628" n="628">Quam deesse. Interea summi de vertice caeli</l>
                <l xml:id="d003l629" n="629">Expectata dies aderat, qua sanxerat Aetnam</l>
                <l xml:id="d003l630" n="630">Visere Franciscus. Ductores convocat omneis</l>
                <l xml:id="d003l631" n="631">Dux atque instructas acies utque agmina vidit</l>
                <l xml:id="d003l632" n="632">Adglomerata, infit tumulique ex aggere fatur:</l>
                <l xml:id="d003l633" n="633">"Magnanimi proceres et gens versata sub armis</l>
                <l xml:id="d003l634" n="634">Ex quo opifex rerum vitam patefecit in orbem,</l>
                <l xml:id="d003l635" n="635">Solvamus superis grates et dona Tonanti,</l>
                <l xml:id="d003l636" n="636">Quod cuncti, cursu incolumi firmisque carinis,</l>
                <l xml:id="d003l637" n="637">Delati huc simus portusque intremus apertos,</l>
                <l xml:id="d003l638" n="638">Ut labor exiguus (neque enim sunt ardua bella)</l>
                <l xml:id="d003l639" n="639">Summus honos summa et nostrae sit gloria genti.</l>
                <l xml:id="d003l640" n="640">Viribus ex nostris superi sperare salutem;</l>
                <l xml:id="d003l641" n="641">Solventur superi exitio solvetur et ipse</l>
                <l xml:id="d003l642" n="642">Iuppiter, auratum qui torquet numine caelum.</l>
                <l xml:id="d003l643" n="643">Ergo et cum caelum superosque altumque Tonantem</l>
                <l xml:id="d003l644" n="644">Obsidione gravi tueamur, frenum ubi Phoebus</l>
                <l xml:id="d003l645" n="645">Purpureis imponit equis, quibus abdit in undis</l>
                <l xml:id="d003l646" n="646">Auricomos crines, quaecumque ea littora gentes</l>
                <l xml:id="d003l647" n="647">Et populi quicumque tenent, quicumque nivoso</l>
                <l xml:id="d003l648" n="648">Perflantur Borea, quicumque ardentibus Austris,</l>
                <l xml:id="d003l649" n="649">Debebunt nostrumque ferent ad sidera nomen.</l>
                <l xml:id="d003l650" n="650">Si viridem prisci statuebant fronde coronam,</l>
                <l xml:id="d003l651" n="651">Cum quis forte aliquem rapuisset morte togatae</l>
                <l xml:id="d003l652" n="652">Gentis, nunc nobis quaenam, quae praemia dentur</l>
                <l xml:id="d003l653" n="653">Digna satis, cives, divos si solvimus ipsos?</l>
                <l xml:id="d003l654" n="654">Sed si quid tantum (quod virtus credere vestra</l>
                <l xml:id="d003l655" n="655">Abnuit) hoc arceret opus, sive occupet ista</l>
                <l xml:id="d003l656" n="656">Gens caelum et cuncti fugiant ex aethere divi,</l>
                <l xml:id="d003l657" n="657">(Fidite) non tanto cessabit cardine rerum,</l>
                <l xml:id="d003l658" n="658">Sed potius curru qua sol utrumque recurrens</l>
                <l xml:id="d003l659" n="659">Aspicit Oceanum imperio pervertere vellent.</l>
                <l xml:id="d003l660" n="660">Sed cum nullus honos vel gloria ad arma cieret,</l>
                <l xml:id="d003l661" n="661">Hoc hominum est commune quidem: defendere regem</l>
                <l xml:id="d003l662" n="662">Qui vegetat, qui vitaleis infundit et auras.</l>
                <l xml:id="d003l663" n="663">Neu quisquam timeat me nunc ad bella regente</l>
                <l xml:id="d003l664" n="664">Suscipere has partes, istamve invadere gentem;</l>
                <l xml:id="d003l665" n="665">Namque mihi est animus, proceres, dare, fundere leto</l>
                <l xml:id="d003l666" n="666">Hos omneis, cum sit gens, quamvis corpore grandis,</l>
                <l xml:id="d003l667" n="667">Legibus haud assueta ullis, sine corde, sine armis".</l>
                <l xml:id="d003l668" n="668">Sic fatus princeps tamquam calcaria forti</l>
                <l xml:id="d003l669" n="669">Iunxit equo: hic primi ductores arma capessunt,</l>
                <l xml:id="d003l670" n="670">Edicunt sociis et primi splendidi in aere</l>
                <l xml:id="d003l671" n="671">Aggrediuntur iter structaeque ex ordine longo</l>
                <l xml:id="d003l672" n="672">Procedunt acies et latos milite campos</l>
                <l xml:id="d003l673" n="673">Armato complent; enses lunataque scuta</l>
                <l xml:id="d003l674" n="674">Corytique leves humeris ensesque renident.</l>
                <l xml:id="d003l675" n="675">Iamque iter emensi longum, iuga celsa videbant</l>
                <l xml:id="d003l676" n="676">Aetnaeque impositos montes abscondere caelum.</l>
                <l xml:id="d003l677" n="677">Collis erat nullis obductus frondibus ignes</l>
                <l xml:id="d003l678" n="678">Ob rapidos montis; prudens hic Martia castra</l>
                <l xml:id="d003l679" n="679">Dux locat et vallo fossas atque aggere cingit.</l>
                <l xml:id="d003l680" n="680">Viderat interea praecelsi ex aeris arce</l>
                <l xml:id="d003l681" n="681">Instructas acies radiantiaque arma Typhoeus</l>
                <l xml:id="d003l682" n="682">Exquiritque aliquem qui montem tendat ad imum</l>
                <l xml:id="d003l683" n="683">Explorare viros; cui se catascopus offert</l>
                <l xml:id="d003l684" n="684">Callidus. Hunc mittit, qui sint exquirere et unde</l>
                <l xml:id="d003l685" n="685">Imperat; ille dolis instructus, opaca viarum</l>
                <l xml:id="d003l686" n="686">Lustra petens, spelaea et saltus explicat omneis</l>
                <l xml:id="d003l687" n="687">Exquiritque auditque ducem quo nomine et unde</l>
                <l xml:id="d003l688" n="688">Nunc veniat, quae vel tanti sit machina belli.</l>
                <l xml:id="d003l689" n="689">Inde redit laetus regique audita recenset</l>
                <l xml:id="d003l690" n="690">Francisci et nomen. Quod sensit ut ille, repente</l>
                <l xml:id="d003l691" n="691">Attonitus stupuit, stupuit rex Monychus alti</l>
                <l xml:id="d003l692" n="692">Tunc ducis excipiens nomen, quem panderat urbes</l>
                <l xml:id="d003l693" n="693">Fama per Haemonias, stupuit quoque nomine nati</l>
                <l xml:id="d003l694" n="694">Perculsique omneis mentem formidine turpi</l>
                <l xml:id="d003l695" n="695">Ingemuere, dolens: "Iuvat - inquit et - huius in armis</l>
                <l xml:id="d003l696" n="696">Posse mori"; et quem non fulmen deterret et ignes,</l>
                <l xml:id="d003l697" n="697">Nunc tanti exhaurit nomen ducis. "Omnia postquam</l>
                <l xml:id="d003l698" n="698">Sunt tentanda, tuas, i, coge, o Monyche, gentes</l>
                <l xml:id="d003l699" n="699">Teque ad bella para". Nec prorsus plura locutus,</l>
                <l xml:id="d003l700" n="700">Indoluit; solitum cum Monychus evocat agmen</l>
                <l xml:id="d003l701" n="701">Et montem linquit, commixti parte bimembres</l>
                <l xml:id="d003l702" n="702">Ex omni accelerant ac montis ad ima recedunt.</l>
                <l xml:id="d003l703" n="703">Protinus ut sensit fortis Franciscus, ad arma</l>
                <l xml:id="d003l704" n="704">Accendit populos aciesque ex ordine apertis</l>
                <l xml:id="d003l705" n="705">Effundit castris. Iam belli rauca cruentum</l>
                <l xml:id="d003l706" n="706">Buccina dat signum prior et Crataeus in hostem</l>
                <l xml:id="d003l707" n="707">Intorquet telum et campo sese arduus infert.</l>
                <l xml:id="d003l708" n="708">Subsequitur pilata cohors clamore secundo</l>
                <l xml:id="d003l709" n="709">Excipiens fremitum sequiturque miserrima caedes.</l>
                <l xml:id="d003l710" n="710">Nam prior exsultans ut cum Crataeus in agmen</l>
                <l xml:id="d003l711" n="711">Impulit armatas acies, ferit eminus hasta</l>
                <l xml:id="d003l712" n="712">Adversum Margon pectusque exhaurit apertum;</l>
                <l xml:id="d003l713" n="713">Sanguinis ille globos vitaleisque evomit auras</l>
                <l xml:id="d003l714" n="714">Convolvensque latus madida resupinus arena</l>
                <l xml:id="d003l715" n="715">Calcitrat. Ultrices tunc tunc ardescit in iras</l>
                <l xml:id="d003l716" n="716">Heros Nosimatumque furens prosternit et omneis</l>
                <l xml:id="d003l717" n="717">Nubigenas miscet, ruit et se vibrat in arma.</l>
                <l xml:id="d003l718" n="718">Monychus interea caecusque ardensque furore</l>
                <l xml:id="d003l719" n="719">Saevit et horrificus visu furit agmine toto.</l>
                <l xml:id="d003l720" n="720">Haud secus ac pressus pede cum caput amphysbaena</l>
                <l xml:id="d003l721" n="721">Insurgit geminum et trifido micat arduus ore,</l>
                <l xml:id="d003l722" n="722">Longa viatorem quaerens per saxa, securim</l>
                <l xml:id="d003l723" n="723">Sic iactans Dryopen ferit atque per agmina currens</l>
                <l xml:id="d003l724" n="724">Crataeum quaerit: solus Crataeus in ore est.</l>
                <l xml:id="d003l725" n="725">Invenit et tandem tum, cum forte ille parabat,</l>
                <l xml:id="d003l726" n="726">Dedere Demoleonta neci; subit ipse manuque</l>
                <l xml:id="d003l727" n="727">Impellit socium, imparibus concurrit et armis.</l>
                <l xml:id="d003l728" n="728">Saevit Demoleon spesque addita suscitat iras;</l>
                <l xml:id="d003l729" n="729">Emensus fortunam oculis, rapit arma furensque</l>
                <l xml:id="d003l730" n="730">Excipit incautum Crataeum et colla securi</l>
                <l xml:id="d003l731" n="731">Findere molitur. Subita et iam percitus ira</l>
                <l xml:id="d003l732" n="732">Institerat digitis dubios suspensus in artus,</l>
                <l xml:id="d003l733" n="733">Cum gravis incursu impellitque tenetque Clearcus;</l>
                <l xml:id="d003l734" n="734">Atque hic ut dextra succedens compulit, ense</l>
                <l xml:id="d003l735" n="735">Demoleonta petit rigidoque in pectore ferrum</l>
                <l xml:id="d003l736" n="736">Condit; at ille animam mixto cum sanguine proflat</l>
                <l xml:id="d003l737" n="737">Convolvens oculos vultumque in pulvere turpat.</l>
                <l xml:id="d003l738" n="738">Deserit hunc avidus laudis Monychonque furentem</l>
                <l xml:id="d003l739" n="739">Occupat, obtruncat collum, dein Toxea caedit.</l>
                <l xml:id="d003l740" n="740">Ardescunt animis germani caede bimembres.</l>
                <l xml:id="d003l741" n="741">Eurytus hinc rabie demens exclamat ovanteis</l>
                <l xml:id="d003l742" n="742">Ad bellum poscens socios Broteasque Lycambusque</l>
                <l xml:id="d003l743" n="743">Adductam fundae circum caput egit habenam.</l>
                <l xml:id="d003l744" n="744">Primus init Clonium liquefacto et pectora plumbo</l>
                <l xml:id="d003l745" n="745">Diffidit, alter Acyn fulva demittit arena.</l>
                <l xml:id="d003l746" n="746">Et iam saeva cohors latos obsederat agros,</l>
                <l xml:id="d003l747" n="747">Hic iaculo, hic funda munitus et ille sagitta;</l>
                <l xml:id="d003l748" n="748">Ancipites instant acies; modo vertere terga</l>
                <l xml:id="d003l749" n="749">Centauri, modo Crataei deflectitur agmen.</l>
                <l xml:id="d003l750" n="750">Sic pontus venti perflatus turbine volvit</l>
                <l xml:id="d003l751" n="751">Spumantes fluctus, nunc littora percutit, haustas</l>
                <l xml:id="d003l752" n="752">Nunc sorbens undas quod misit devorat aequor.</l>
                <l xml:id="d003l753" n="753">Interea belli cernens discrimina tanta</l>
                <l xml:id="d003l754" n="754">Eupsycon auxilio mittit Franciscus et ardet</l>
                <l xml:id="d003l755" n="755">Ipse subire acies dextrae et committere dextram.</l>
                <l xml:id="d003l756" n="756">Conditur excita totum caligine caelum</l>
                <l xml:id="d003l757" n="757">In tenebras, litui clangunt et adunca sonorem</l>
                <l xml:id="d003l758" n="758">Dat tuba. Iamque equitum ductor clamore secundo</l>
                <l xml:id="d003l759" n="759">Laxat equo frena et quassans hastile coruscum</l>
                <l xml:id="d003l760" n="760">Praecipitat turmaeque furunt fremituque sequuntur</l>
                <l xml:id="d003l761" n="761">Horrisono et qua tela vident densissima currunt.</l>
                <l xml:id="d003l762" n="762">Eupsycus Ichaeon sternit, deinde ingerit hastam</l>
                <l xml:id="d003l763" n="763">Phoecomae saevo, qui tempora tecta gerebat</l>
                <l xml:id="d003l764" n="764">Pelle lupi, Ancaeum Broteas quoque stipite querno</l>
                <l xml:id="d003l765" n="765">Disicit, hinc pedibus corpus proculcat equinis;</l>
                <l xml:id="d003l766" n="766">Nicoleos Brotean Dorylanque Antenor et Hylen,</l>
                <l xml:id="d003l767" n="767">Eupsycus ast durum Styphelon ferit ense Lycumque</l>
                <l xml:id="d003l768" n="768">Dat leto et vastis omneis moriuntur in armis.</l>
                <l xml:id="d003l769" n="769">Id magis exterret Centauros namque phalanges</l>
                <l xml:id="d003l770" n="770">Exsuperant omnes, sonat undique fraxinus alta</l>
                <l xml:id="d003l771" n="771">Instructaeque furunt acies, clamore per omnes</l>
                <l xml:id="d003l772" n="772">Nubigenae fugiunt lucos. Nil Monychus et nil</l>
                <l xml:id="d003l773" n="773">Eurytus atque alli prosunt, non tela nec arcus</l>
                <l xml:id="d003l774" n="774">Fundaeque et plumbum et robur. Virgulta, ruinae</l>
                <l xml:id="d003l775" n="775">Silva dat ipsa locum, premit ast exercitus omnis;</l>
                <l xml:id="d003l776" n="776">Indulget Fortuna operi strepitusque volutant</l>
                <l xml:id="d003l777" n="777">Littora clamantum atque horrenda voce ruentum;</l>
                <l xml:id="d003l778" n="778">Nique leves cursu celeresque per alta volarent,</l>
                <l xml:id="d003l779" n="779">Strati essent omneis. Sed tunc crudelia fata</l>
                <l xml:id="d003l780" n="780">Distulit ut vel maior honos, vel gloria maior</l>
                <l xml:id="d003l781" n="781">Manaret, cum se quoque dux in bella moveret.</l>
                <l xml:id="d003l782" n="782">Iam Francisci acies iuga per silvasque fugarant</l>
                <l xml:id="d003l783" n="783">Centauros omneis, nulli nisi corpore fusi</l>
                <l xml:id="d003l784" n="784">Apparent, laeti victores castra revisunt.</l>
                <l xml:id="d003l785" n="785">Inde iubet servare vices dux ordine longo</l>
                <l xml:id="d003l786" n="786">Per vallum, ne gens omnino oblita pudoris</l>
                <l xml:id="d003l787" n="787">(Dicere nam turpe est se non id forte putasse)</l>
                <l xml:id="d003l788" n="788">Nocturno exciperet somno per prata solutos.</l>
                <l xml:id="d003l789" n="789">Collucent ignes, noctem custodia ducit</l>
                <l xml:id="d003l790" n="790">Insomnem servantque vices quod cuique tuendum est.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Stefano Di Brazzano</bibl>
                </head>
                <l xml:id="d004l1" n="1">Monychus ut primo vidit certamine fractos</l>
                <l xml:id="d004l2" n="2">Nubigenas pavidosque fugae iam membra dedisse,</l>
                <l xml:id="d004l3" n="3">Ipse quoque aufugiens ad summa cacumina Pindi</l>
                <l xml:id="d004l4" n="4">Venit, ubi excelso speculatus monte Typhoeus</l>
                <l xml:id="d004l5" n="5">Pugnam acrem, trepidus duce cum decernere bello</l>
                <l xml:id="d004l6" n="6">Nollet; sed superum et caeli iam paene ruentis</l>
                <l xml:id="d004l7" n="7">Cura remordebat. Magis id magis id quoque terret</l>
                <l xml:id="d004l8" n="8">Pugnandum cum forte viro. Tum prima favebat</l>
                <l xml:id="d004l9" n="9">Iam Fortuna operi, collato Marte secunda.</l>
                <l xml:id="d004l10" n="10">Tandem, devictus precibus votisque Gigantum</l>
                <l xml:id="d004l11" n="11">Constituit, cum lux (nam noctem instare videbant</l>
                <l xml:id="d004l12" n="12">Ardentesque astrorum ignes caelique micanteis</l>
                <l xml:id="d004l13" n="13">Scintillare oculos) Eoo surgeret axe,</l>
                <l xml:id="d004l14" n="14">Una ire ad bellum et posito descendere monte.</l>
                <l xml:id="d004l15" n="15">Interea fabros cogebat nocte silenti</l>
                <l xml:id="d004l16" n="16">Martia progenies iussitque, adiungitur Aetnae</l>
                <l xml:id="d004l17" n="17">Qua radix Ossae, Pindi et frondentis Olympi,</l>
                <l xml:id="d004l18" n="18">Latum antrum fodere et caelesteis pandere ad oras.</l>
                <l xml:id="d004l19" n="19">Inde Iovis natum, qui saxa atrosque meatus,</l>
                <l xml:id="d004l20" n="20">Antra tenet, supplex rogat ut ne ardescat in iras,</l>
                <l xml:id="d004l21" n="21">Si violent ignari Aetnam vel forte peragrent</l>
                <l xml:id="d004l22" n="22">Pallenteis campos ubi montis nomine dicta</l>
                <l xml:id="d004l23" n="23">Urbs iacet; excipiat mentem et, quia iusta petuntur,</l>
                <l xml:id="d004l24" n="24">Ignoscat. Fodiunt illi saxa aspera sacri</l>
                <l xml:id="d004l25" n="25">Montis et ingenteis lato treis ore fenestras</l>
                <l xml:id="d004l26" n="26">Instantes dederant, cum pulveris imperat atri</l>
                <l xml:id="d004l27" n="27">Distendi cumulum atque includi dein iubet ora,</l>
                <l xml:id="d004l28" n="28">Ne spirare queant. Et iam iam lutea pictum</l>
                <l xml:id="d004l29" n="29">Laomedontiadae linquens Aurora cubile</l>
                <l xml:id="d004l30" n="30">Flava comas croceis diffuderat aera nimbis,</l>
                <l xml:id="d004l31" n="31">Cum forte inveherent flammas ut in antra ministri</l>
                <l xml:id="d004l32" n="32">Proicerent. Sese heroi tulit obvius ultro</l>
                <l xml:id="d004l33" n="33">Mulciber: est qualis cum fulmina conflat inhorrens</l>
                <l xml:id="d004l34" n="34">Crinibus impexis, tincta ferrugine barba</l>
                <l xml:id="d004l35" n="35">Vultuque et claudus pes huc recidebat et illuc.</l>
                <l xml:id="d004l36" n="36">Ac prior: "Ardenteis - inquit - dux optime, flammas</l>
                <l xml:id="d004l37" n="37">Ne in convexa feras; alia est via (crede) salutis.</l>
                <l xml:id="d004l38" n="38">Namque ego, Vulcanus, pietate adductus ab imis</l>
                <l xml:id="d004l39" n="39">Aetnae nunc venio et quo sis tu audentior omneis</l>
                <l xml:id="d004l40" n="40">In casus, palmam refero: en ego protinus ignem</l>
                <l xml:id="d004l41" n="41">Accendam, nostro tu finem impone labori".</l>
                <l xml:id="d004l42" n="42">Sic ait et saltu sese coniectat in antra.</l>
                <l xml:id="d004l43" n="43">Pulvis alit flammas agitatur et intus anhelus</l>
                <l xml:id="d004l44" n="44">Mulciber. Horrendum cernunt exire fragorem,</l>
                <l xml:id="d004l45" n="45">Sub pedibus mugire solum, simul intremere omnem</l>
                <l xml:id="d004l46" n="46">Murmure Trinacriam, veluti si inclusus in Aetna</l>
                <l xml:id="d004l47" n="47">Motaret latus Enceladus, cum sidera lambit</l>
                <l xml:id="d004l48" n="48">Flammarum turbo atque eiecta sub astra favilla,</l>
                <l xml:id="d004l49" n="49">Evellique Aetna montes et in aera ferri</l>
                <l xml:id="d004l50" n="50">Praecipites rursusque in Thessala regna redire.</l>
                <l xml:id="d004l51" n="51">Attoniti stabant proceres - calor ossa reliquit</l>
                <l xml:id="d004l52" n="52">Membraque diriguere -, deus, deus ille corusco</l>
                <l xml:id="d004l53" n="53">Aethere qui regnat, qui pressat sidera plantis.</l>
                <l xml:id="d004l54" n="54">Iamque Giganteae Centaureaeque phalanges</l>
                <l xml:id="d004l55" n="55">Ordine compositae nullo per summa ruebant</l>
                <l xml:id="d004l56" n="56">Aetnae et diffidens iam vincere posse Typhoeus:</l>
                <l xml:id="d004l57" n="57">"Emoriamur - ait -; neque enim moriemur inulti".</l>
                <l xml:id="d004l58" n="58">Sic fatus, ciet ardenteis ad bella Gigantes.</l>
                <l xml:id="d004l59" n="59">Ecce furunt uno ore omneis, arma arma loquuntur.</l>
                <l xml:id="d004l60" n="60">Conveniunt cuncti factoque hinc agmine montem</l>
                <l xml:id="d004l61" n="61">Concutiunt cursu. Rapit implacata venenum</l>
                <l xml:id="d004l62" n="62">Atque inflat folles Discordia, prosilit Ira</l>
                <l xml:id="d004l63" n="63">Urgentesque minae bellumque et proelia tandem.</l>
                <l xml:id="d004l64" n="64">Ipse quoque impavidus nitidis Crataeus in armis</l>
                <l xml:id="d004l65" n="65">Accingit sese pugnae, sed vertice toto</l>
                <l xml:id="d004l66" n="66">Emicat ac medio Franciscus in agmine et una</l>
                <l xml:id="d004l67" n="67">Filius arma tenent, donec rauco extulit aere</l>
                <l xml:id="d004l68" n="68">Horrendum belli signum tuba. Protinus igne</l>
                <l xml:id="d004l69" n="69">Flagranti quidam tormenti tenuia tangit</l>
                <l xml:id="d004l70" n="70">Spiramenta audax; erumpit plumbea moles</l>
                <l xml:id="d004l71" n="71">Exilit atque ignis nitidi et de more coruscat</l>
                <l xml:id="d004l72" n="72">Fulguris; ante altas fauces eliditur ardens</l>
                <l xml:id="d004l73" n="73">Plumbum, continuo tremit horrida terra fragore</l>
                <l xml:id="d004l74" n="74">Ingentis tonitrus, telum fatale, quod omne</l>
                <l xml:id="d004l75" n="75">Atterit et nulli ignoscit nullumque recusat,</l>
                <l xml:id="d004l76" n="76">Eruit electamque viam finditque secatque.</l>
                <l xml:id="d004l77" n="77">Invasit statim gelidus timor ossa Gigantum</l>
                <l xml:id="d004l78" n="78">Fulminis exhausitque novum genus atque pararant</l>
                <l xml:id="d004l79" n="79">Membra fugae. Sed tum dux iussit robore et armis</l>
                <l xml:id="d004l80" n="80">Certare, insidias omittere, turpe putandum</l>
                <l xml:id="d004l81" n="81">Hoc palmam tentare modo, simul imperat acrem</l>
                <l xml:id="d004l82" n="82">Misceri pugnam. Parent dextrisque reductis</l>
                <l xml:id="d004l83" n="83">Portendunt hastas ductores, inde repente</l>
                <l xml:id="d004l84" n="84">Incurrunt primus Dichaeusque Aesylon unum</l>
                <l xml:id="d004l85" n="85">Nubigenum iniustum sternit, deinde Eubulus ense</l>
                <l xml:id="d004l86" n="86">Imprudentem Ithamum concurrere talibus ausis,</l>
                <l xml:id="d004l87" n="87">Anachnum Semnus, Sebasmius Atheon, omneis</l>
                <l xml:id="d004l88" n="88">Haud mora correpto diffindunt agmina ferro,</l>
                <l xml:id="d004l89" n="89">Ecce autem ut Marsi de vertice quattuor apri,</l>
                <l xml:id="d004l90" n="90">Cum montis frangunt silvas et grandia cursu</l>
                <l xml:id="d004l91" n="91">Saxa ruunt, quoquo vertantur ab impete pulsa</l>
                <l xml:id="d004l92" n="92">Silva tremit, rami velluntur monsque movetur,</l>
                <l xml:id="d004l93" n="93">Anthropophagus et Astraeus Roetusque Typhoeusque</l>
                <l xml:id="d004l94" n="94">Arboribus vulsis ardenteis, quercubus, ornis</l>
                <l xml:id="d004l95" n="95">Agmina tota terunt. Prior Anthropophagus inermem</l>
                <l xml:id="d004l96" n="96">Dimimum rapuit: parvum ut sub ovilibus agnum</l>
                <l xml:id="d004l97" n="97">Cum lupus extraxit Mavortius aut canis acer</l>
                <l xml:id="d004l98" n="98">Auritum leporem, cervam Gaetula leaena,</l>
                <l xml:id="d004l99" n="99">Dilacerat miserum; dolet ille et clamat amicos.</l>
                <l xml:id="d004l100" n="100">Dum fortuna fuit, procul est audita duobus</l>
                <l xml:id="d004l101" n="101">Fulminibus belli; tum frenum laxat Ubaldus</l>
                <l xml:id="d004l102" n="102">Atque audax animis dum pervolat agmine toto</l>
                <l xml:id="d004l103" n="103">Threicio delatus equo te, Gaure, superbum</l>
                <l xml:id="d004l104" n="104">Inter terrigenas transfigit. Prospicit ecce</l>
                <l xml:id="d004l105" n="105">Anthropophagum omnes superantem corpore toto,</l>
                <l xml:id="d004l106" n="106">Tunc impellit equum, fugit ipse per agmina; Ubaldus</l>
                <l xml:id="d004l107" n="107">Acrior insequitur et, spem quia turbidus hausit,</l>
                <l xml:id="d004l108" n="108">Antevolat ventos, donec certamine toto</l>
                <l xml:id="d004l109" n="109">Exiit et fugiens pervenit quo silet unda</l>
                <l xml:id="d004l110" n="110">Pergusae lacus. Hic quondam Proserpina, Ditis</l>
                <l xml:id="d004l111" n="111">Passa manum, ad Stygios curru est devecta Penates.</l>
                <l xml:id="d004l112" n="112">Tunc quoque nigra pedum exstabant vestigia sacra</l>
                <l xml:id="d004l113" n="113">Nycteo, Orphnaeo atque Aethone et Alastore quondam</l>
                <l xml:id="d004l114" n="114">Impressa, ad tetram dum ferrent membra paludem;</l>
                <l xml:id="d004l115" n="115">Silva coronat aquas et ramis suggerit umbras.</l>
                <l xml:id="d004l116" n="116">Hic sese occuluit timidus connixus et horrens</l>
                <l xml:id="d004l117" n="117">Admotus genibus pectus; defessus, anhelans,</l>
                <l xml:id="d004l118" n="118">Haud secus ac Iuno quondam Lucina, vocanti</l>
                <l xml:id="d004l119" n="119">Alcmenae ad nexos partus cum forte sedebat,</l>
                <l xml:id="d004l120" n="120">Ante fores miserae dextro sub poplite laevum</l>
                <l xml:id="d004l121" n="121">Pressa genu digitisque inter se pectine iunctis.</l>
                <l xml:id="d004l122" n="122">Ille tamen fessus superabat vertice toto</l>
                <l xml:id="d004l123" n="123">Pinus, praebebant quae illimi umbracula lymphae,</l>
                <l xml:id="d004l124" n="124">Turris ut, in medio quae urbis supereminet alta</l>
                <l xml:id="d004l125" n="125">Tecta domusque simul. Procul illum agnovit Ubaldus</l>
                <l xml:id="d004l126" n="126">Adstantem torvis oculis lacrimasque moventem</l>
                <l xml:id="d004l127" n="127">Et, propior postquam accessit, "Num, perfide, nostras</l>
                <l xml:id="d004l128" n="128">Sperasti te posse manus evadere, campo</l>
                <l xml:id="d004l129" n="129">Dum fugeres?" dicens, vagina liberat ensem.</l>
                <l xml:id="d004l130" n="130">Ille nihil contra, sed truncum corripit. Inde</l>
                <l xml:id="d004l131" n="131">Decepit postquam ipse suam spero, stipite caelum</l>
                <l xml:id="d004l132" n="132">Deterret sonituque pedum, fortisque videbat</l>
                <l xml:id="d004l133" n="133">Quod mortem ipse suam, se heroi fervidus infert</l>
                <l xml:id="d004l134" n="134">Ingeminans animos; namque ingeminare necesse est.</l>
                <l xml:id="d004l135" n="135">Conduplicant ictus, strepitu quo turbidus humor</l>
                <l xml:id="d004l136" n="136">Pergusae limum emisit nemus atque repente</l>
                <l xml:id="d004l137" n="137">Concussit frondes. Duro nulla est mora Marti:</l>
                <l xml:id="d004l138" n="138">Exsultim insultant tollentes brachia et inde</l>
                <l xml:id="d004l139" n="139">Deiciunt tanta vi ut totus inhorreat aether.</l>
                <l xml:id="d004l140" n="140">Grandior ille quidem; iuvenis verum aptior armis</l>
                <l xml:id="d004l141" n="141">Sortitur fortunam oculis utque ense Gigantem</l>
                <l xml:id="d004l142" n="142">Induat, observat, nunc gressuque altior illi</l>
                <l xml:id="d004l143" n="143">Insurgit, videt ast ne immanis sentiat ictum,</l>
                <l xml:id="d004l144" n="144">Nunc retro sensim flectit vestigia et hostem</l>
                <l xml:id="d004l145" n="145">Decipit audentem sectari spemque trahentem.</l>
                <l xml:id="d004l146" n="146">Impete dein tanto sese movet enseque vibrat,</l>
                <l xml:id="d004l147" n="147">Arva metu ut taceant quassoque in margine fontis</l>
                <l xml:id="d004l148" n="148">Pinigeri passim pisces saliantque metuque</l>
                <l xml:id="d004l149" n="149">Aufugiant. Quis tum fuerat tibi, perfide, sensus?</l>
                <l xml:id="d004l150" n="150">Cum Cereris prolem carpentem lilia Pluto</l>
                <l xml:id="d004l151" n="151">Arreptam ferret sub sole carentia regna,</l>
                <l xml:id="d004l152" n="152">Haec perhibent sacro currentem verba dedisse:</l>
                <l xml:id="d004l153" n="153">"Tempus erit, latices cum vestro in margine tantus</l>
                <l xml:id="d004l154" n="154">Heros adveniat, quantum non viderit orbis.</l>
                <l xml:id="d004l155" n="155">Tunc, Pergusa, tibi gratabere cernere ferrum,</l>
                <l xml:id="d004l156" n="156">Attrectare manu, cum dives corpore, dives</l>
                <l xml:id="d004l157" n="157">Sanguine sub virides procumbet victima ripas".</l>
                <l xml:id="d004l158" n="158">Tempora iam sacrae complerant debita Parcae</l>
                <l xml:id="d004l159" n="159">Et promissa dies aderat, qua cara Typhoei</l>
                <l xml:id="d004l160" n="160">Spes tantas vireis, tantas deponeret iras.</l>
                <l xml:id="d004l161" n="161">Iamque ingens heros aderat, Mavortius heros,</l>
                <l xml:id="d004l162" n="162">Qui Ditis dictum persolveret. Aurea plaustra</l>
                <l xml:id="d004l163" n="163">Intonsum medio tollebant Sminthea caelo,</l>
                <l xml:id="d004l164" n="164">Acer cum iuvenis, membris sudantibus aestu,</l>
                <l xml:id="d004l165" n="165">Sanguineum subigebat opus iamque una sororum,</l>
                <l xml:id="d004l166" n="166">Quae volvunt hominum fatalia pollice pensa,</l>
                <l xml:id="d004l167" n="167">Solvebat ferro vitam, cum fortis Ubaldus,</l>
                <l xml:id="d004l168" n="168">Huic fato electus, iam declinare parantem</l>
                <l xml:id="d004l169" n="169">Ictum fatalem feriit perque ilia ferrum</l>
                <l xml:id="d004l170" n="170">Exegit; tum vita Iovem exsecrata sub umbras</l>
                <l xml:id="d004l171" n="171">Aufugit strepituque inferni regna Tonantis</l>
                <l xml:id="d004l172" n="172">Miscuit. Interea Pergusae sanguine lympha</l>
                <l xml:id="d004l173" n="173">Erubuit lateque aspersit gramina caede.</l>
                <l xml:id="d004l174" n="174">Miratur iuvenis morientem et desecat ense</l>
                <l xml:id="d004l175" n="175">Horrendi capitis iugulum. Tum castra revisit</l>
                <l xml:id="d004l176" n="176">Laeva informe caput torquens seque apparat ardens</l>
                <l xml:id="d004l177" n="177">Ad pugnam. Inde citum ferrato calce fatigat</l>
                <l xml:id="d004l178" n="178">Quadrupedem (iam se pede pes densusque viro vir</l>
                <l xml:id="d004l179" n="179">Contulerat), venit concurrens forte ubi Butes</l>
                <l xml:id="d004l180" n="180">Bripyon obtruncat et sese fervidus alae</l>
                <l xml:id="d004l181" n="181">Elporidis miscet clipeosque virosque securi</l>
                <l xml:id="d004l182" n="182">Praecipites iaciens tum ferro invadit et ensem</l>
                <l xml:id="d004l183" n="183">Transadigit costas. Occurrit forte Typhoeus</l>
                <l xml:id="d004l184" n="184">Utque caput nati vidit, conclamat et ira</l>
                <l xml:id="d004l185" n="185">Insanus rotat ingentem circum caput ornum.</l>
                <l xml:id="d004l186" n="186">Subicit ille ensem mediamque examputat, ipse</l>
                <l xml:id="d004l187" n="187">Relliquias iacit in iuvenem. Pavidus fugit ictum</l>
                <l xml:id="d004l188" n="188">Arboris et sonipes, quae quattuor aere rigentes</l>
                <l xml:id="d004l189" n="189">Stravit humi ex turmis equitum dumque optat Ubaldus</l>
                <l xml:id="d004l190" n="190">Sese inferre homini, telo stridente sub aure</l>
                <l xml:id="d004l191" n="191">Fossus equus cadit et dominum procumbere cogit.</l>
                <l xml:id="d004l192" n="192">Qualis ab Alcide victus surgebat arena</l>
                <l xml:id="d004l193" n="193">Antaeus Libyca semper crudelior, heros</l>
                <l xml:id="d004l194" n="194">Talis erat leviorque solo surrexit et ensem</l>
                <l xml:id="d004l195" n="195">Corripuit subito vireisque animumque paternum</l>
                <l xml:id="d004l196" n="196">Ingeminat; mixti Centauri atque horrida proles</l>
                <l xml:id="d004l197" n="197">Terrae circumeunt, certatim et quisque securim</l>
                <l xml:id="d004l198" n="198">Molitur circumque caput sonat undique ferrum:</l>
                <l xml:id="d004l199" n="199">Immota ut pelagi rupes latrantibus undis</l>
                <l xml:id="d004l200" n="200">Obsistit, necquicquam illisa refunditur alga</l>
                <l xml:id="d004l201" n="201">Corroso lateri, necquicquam spumea circum</l>
                <l xml:id="d004l202" n="202">Saxa fremunt cautesque sale spumante renident.</l>
                <l xml:id="d004l203" n="203">Tollitur in caelum clamor pennataque Fama</l>
                <l xml:id="d004l204" n="204">Pandit in ora virum. Volitat prior Eupsycus acri</l>
                <l xml:id="d004l205" n="205">Latus equo atque acies fugienteis increpat ultro:</l>
                <l xml:id="d004l206" n="206">"Quo ruitis? Quis nuncve timor dare terga subegit?</l>
                <l xml:id="d004l207" n="207">En spolia, en rapta ex adversa gente trophea,</l>
                <l xml:id="d004l208" n="208">Templa quibus superum niteant insignia divum;</l>
                <l xml:id="d004l209" n="209">Hiccine honos, haec est urbis nunc gloria nostrae</l>
                <l xml:id="d004l210" n="210">Ut ducis hic peditem linquatis in agmine natum?".</l>
                <l xml:id="d004l211" n="211">Sic fatus sese in gyrum iacit, eminus ensem</l>
                <l xml:id="d004l212" n="212">Distringens et se venientibus obvius obfert.</l>
                <l xml:id="d004l213" n="213">Interea audierat tanti discrimina belli</l>
                <l xml:id="d004l214" n="214">Dux, nati et peditis casum. Tum corripit hastam</l>
                <l xml:id="d004l215" n="215">Agmina perque furens medio in certamine natum</l>
                <l xml:id="d004l216" n="216">Pugnantem vidit longe circumque supraque</l>
                <l xml:id="d004l217" n="217">Exundare omneis, densantibus ingruit armis.</l>
                <l xml:id="d004l218" n="218">Haud secus ac rutila fulvus Iovis ales in aethra</l>
                <l xml:id="d004l219" n="219">Littoreum cycnorum agmen cum vidit, in omneis</l>
                <l xml:id="d004l220" n="220">Continuo exsultans huc illuc distrahit et qui</l>
                <l xml:id="d004l221" n="221">Coniuncti fuerant, absunt: sic, visus ut ille est,</l>
                <l xml:id="d004l222" n="222">Fit via lata ingens. Currit dux concitus alti</l>
                <l xml:id="d004l223" n="223">Adversumque Bromi transverberat abiete pectus.</l>
                <l xml:id="d004l224" n="224">Tollitur in caelum clamor, cum maxima moles</l>
                <l xml:id="d004l225" n="225">Procubuit. Charys ingentem Progastora ferro</l>
                <l xml:id="d004l226" n="226">Enecat Aspondum Pistusque et Dapsylus Ocrin.</l>
                <l xml:id="d004l227" n="227">Nunc, o Phoebe, fave seu vel Latonia Delos</l>
                <l xml:id="d004l228" n="228">Sive Chimaereo Xanthi perfusa liquore</l>
                <l xml:id="d004l229" n="229">Alma tenet. Dederit quas strages, fuderit Orco</l>
                <l xml:id="d004l230" n="230">Marcia quos proles, quis enim percurrere digno</l>
                <l xml:id="d004l231" n="231">Carmine nunc possit, faveas nisi carminis auctor?</l>
                <l xml:id="d004l232" n="232">Ictus frustra exit nullus Cleptesque Librusque</l>
                <l xml:id="d004l233" n="233">Praecipites pariterque ruunt atque eminus hasta</l>
                <l xml:id="d004l234" n="234">Incumbens saevum Harpalycum cunctisque molestum</l>
                <l xml:id="d004l235" n="235">Ochlyron insequitur, medios aperitque per hostes</l>
                <l xml:id="d004l236" n="236">Ense viam; multos stravit multosque fugavit.</l>
                <l xml:id="d004l237" n="237">Concedunt omneis. Tandem conscendit Ubaldus</l>
                <l xml:id="d004l238" n="238">Fortem quadrupedem. Ductores ordine nullo</l>
                <l xml:id="d004l239" n="239">Implicuere acies. Nulli tum linquere campum</l>
                <l xml:id="d004l240" n="240">Prospectis ducibus, cuncti ast iacere undique tela</l>
                <l xml:id="d004l241" n="241">Crebra nivis ritu caelumque obtexitur umbra.</l>
                <l xml:id="d004l242" n="242">Aganus Achydeen Phoniconque Micanque Gyamque</l>
                <l xml:id="d004l243" n="243">Traicit; inflectunt paulatim terga bimembres.</l>
                <l xml:id="d004l244" n="244">Interea primi Titanum uxorque Typhoei</l>
                <l xml:id="d004l245" n="245">Aspera cum sociis, Centaurum ductor et alter</l>
                <l xml:id="d004l246" n="246">Eurytus, Astraeus, Phlegyas, Acholastus et omneis</l>
                <l xml:id="d004l247" n="247">Terrigenae ingenti facto inter se agmine rursus</l>
                <l xml:id="d004l248" n="248">Semet in arma parant; cernens Mavortius heros,</l>
                <l xml:id="d004l249" n="249">Ductores iuvenum ante alios consistere iussit</l>
                <l xml:id="d004l250" n="250">Ductis ad pectus scutis perque agmina ferro</l>
                <l xml:id="d004l251" n="251">Findere iter sarcitque acies quosque aspicit armis</l>
                <l xml:id="d004l252" n="252">Prestare ante agmen locat et ductare sequenteis</l>
                <l xml:id="d004l253" n="253">Imperat. Haud aliter quam cum infrenes elephanti</l>
                <l xml:id="d004l254" n="254">Vel Zyngen tranare parant vel fluminis alveum</l>
                <l xml:id="d004l255" n="255">Gaetuli, ut parvi incolumes trans amnis arenas</l>
                <l xml:id="d004l256" n="256">Perveniant, medios sistunt; ipsi agmine facto</l>
                <l xml:id="d004l257" n="257">Undis se obiciunt et flumen corpore pellunt:</l>
                <l xml:id="d004l258" n="258">Sic statuit dux ipse acies; progressus uterque</l>
                <l xml:id="d004l259" n="259">Iamque intra teli iactum spatioque remissus</l>
                <l xml:id="d004l260" n="260">Substiterat; subito clamore fremuntque ruuntque.</l>
                <l xml:id="d004l261" n="261">Tunc pariter pulsuque pedum tremit excita tellus</l>
                <l xml:id="d004l262" n="262">Duraque tempestas telorum et ferreus imber</l>
                <l xml:id="d004l263" n="263">Confluit aeriique armis sublimibus ardent</l>
                <l xml:id="d004l264" n="264">Campi, sublatus cervice atque arduus aurum</l>
                <l xml:id="d004l265" n="265">Mandit equus, gressu exsultans hinnitque superbe.</l>
                <l xml:id="d004l266" n="266">Forte fuit iuvenis qui, dum fortuna iuventae</l>
                <l xml:id="d004l267" n="267">Annuit, auratos querulae testudinis arcus</l>
                <l xml:id="d004l268" n="268">Percurrens celeri et concordes pollice nervos</l>
                <l xml:id="d004l269" n="269">Sollicitans cantu sub fila sonantia moto</l>
                <l xml:id="d004l270" n="270">Duxisset lapides, et quamvis Orphea iactet</l>
                <l xml:id="d004l271" n="271">Thraca armis terra Mavortia antiquior omni,</l>
                <l xml:id="d004l272" n="272">Te tamen Ausoniae gentes, clarissime vatum,</l>
                <l xml:id="d004l273" n="273">Tollebant melodis, felix si proelia numquam</l>
                <l xml:id="d004l274" n="274">Vidisses solusque tibi placuisset Apollo.</l>
                <l xml:id="d004l275" n="275">Hic avidus laudum iuvenili et ductus amore</l>
                <l xml:id="d004l276" n="276">Monychon excepit primo et fortuna labori</l>
                <l xml:id="d004l277" n="277">Aspirabat ovans, sed vertit perfida currum;</l>
                <l xml:id="d004l278" n="278">Monychus utque atrox fuerat, per colla securim</l>
                <l xml:id="d004l279" n="279">Demisit duro et certantem vulnere fudit.</l>
                <l xml:id="d004l280" n="280">Percussit caelum clamor, videre cadentem</l>
                <l xml:id="d004l281" n="281">Ausoniae acies et quisque horrebat adire</l>
                <l xml:id="d004l282" n="282">Regem exsultantem atque adversa in tela frementem.</l>
                <l xml:id="d004l283" n="283">Loricam consertam hamis iam fortis Ubaldus</l>
                <l xml:id="d004l284" n="284">Quassabat croceam chlamydemque sinusque crepantes</l>
                <l xml:id="d004l285" n="285">Carbaseos fulva in nodum cogebat iaspis,</l>
                <l xml:id="d004l286" n="286">Pictus acu tunicas surasque incluserat auro,</l>
                <l xml:id="d004l287" n="287">Alta comasque iuba triplici crispante tegebat</l>
                <l xml:id="d004l288" n="288">Cassida; at ingentem supra praepandit hiatum,</l>
                <l xml:id="d004l289" n="289">Bellerophontis opus ingens, horrenda Chimaera</l>
                <l xml:id="d004l290" n="290">Ore trahens flammas, contractas flantibus Euris</l>
                <l xml:id="d004l291" n="291">Ore vomens, tamquam vitaleis carperet auras</l>
                <l xml:id="d004l292" n="292">Spumantemve agitabat equum frenisve premebat;</l>
                <l xml:id="d004l293" n="293">Ardebat totus flammis totusque corusco</l>
                <l xml:id="d004l294" n="294">Igne per adversas torquebat spicula gentes.</l>
                <l xml:id="d004l295" n="295">Haeret Franciscus, praefractaque quadrupedantum</l>
                <l xml:id="d004l296" n="296">Pectora pectoribus rumpunt. Nulla est mora: pugnant</l>
                <l xml:id="d004l297" n="297">Arma armis hastaeque hastis creberque duci dux;</l>
                <l xml:id="d004l298" n="298">Miscentur lati nigra caligine campi.</l>
                <l xml:id="d004l299" n="299">Iam clipeus clipeo atque umbone repellitur umbo,</l>
                <l xml:id="d004l300" n="300">Aera sonant lituique recurvaque cornua clangunt,</l>
                <l xml:id="d004l301" n="301">Hic ciet, hic pugnat, iacit hic conclamat et ille</l>
                <l xml:id="d004l302" n="302">Suffosso revolutus equo, tum ferreus armis</l>
                <l xml:id="d004l303" n="303">Horret ager, toto et caelo pluit aerea grando.</l>
                <l xml:id="d004l304" n="304">Ut rex Trinacrius sensit sese undique densas</l>
                <l xml:id="d004l305" n="305">Iniunxisse acies gemitusque necesque cadentum,</l>
                <l xml:id="d004l306" n="306">Ipse una et coniunx ob nati fata furentes</l>
                <l xml:id="d004l307" n="307">Ut primum subiere agmen, Titania pinum</l>
                <l xml:id="d004l308" n="308">Moliri incepit, Pleonexia Bascanieque</l>
                <l xml:id="d004l309" n="309">Asothia, Thymo, Genys foedissima ventre,</l>
                <l xml:id="d004l310" n="310">Reginae comites, aliaeque ardentia colla</l>
                <l xml:id="d004l311" n="311">Diffusae ventis certant et Achidia caede</l>
                <l xml:id="d004l312" n="312">Aphrastum sternit, deinde Aluschilimon orno</l>
                <l xml:id="d004l313" n="313">Disicit. Interea coniunx non caede minori</l>
                <l xml:id="d004l314" n="314">Gaudet ovans; truncum longos agitavit in orbes.</l>
                <l xml:id="d004l315" n="315">Tot miseri cecidere viri Phlegyasque repente</l>
                <l xml:id="d004l316" n="316">Orsylochum rapit atque manu procumbit Aconteus</l>
                <l xml:id="d004l317" n="317">Astraei immanis turpisque Acholastus et Ergus</l>
                <l xml:id="d004l318" n="318">Et Carus et Somphus Brotis et crudelis et Omus</l>
                <l xml:id="d004l319" n="319">Incumbunt ornis et saxa rotantia late</l>
                <l xml:id="d004l320" n="320">Irati intulerunt. Obstant fidissima contra</l>
                <l xml:id="d004l321" n="321">Pectora, ductores Martis. Quis tela, quis ictus</l>
                <l xml:id="d004l322" n="322">Enumeret, quos Franciscus, quos clarus Ubaldus</l>
                <l xml:id="d004l323" n="323">Ingeminant? Feriunt, frangunt scinduntque teruntque.</l>
                <l xml:id="d004l324" n="324">Franciscus quaerens densata per arma Typhoeum</l>
                <l xml:id="d004l325" n="325">Evolat et natum linquit primumque Chelindum</l>
                <l xml:id="d004l326" n="326">Truncat diversumque tenet Mavortia cursum</l>
                <l xml:id="d004l327" n="327">Progenies, tenuit saevos quam natus in hostes.</l>
                <l xml:id="d004l328" n="328">Ut lenem ad flatum Zephyrorum mollis et aurae</l>
                <l xml:id="d004l329" n="329">Apenninus humum cum florens hispida terga</l>
                <l xml:id="d004l330" n="330">Exerit, excelso gemini de vertice montis</l>
                <l xml:id="d004l331" n="331">Cursum deflectunt amnes, tum calle sequenti</l>
                <l xml:id="d004l332" n="332">Raucisoni diversa petunt et grandia saxa</l>
                <l xml:id="d004l333" n="333">Rupibus evellunt nutritaque robora ripis,</l>
                <l xml:id="d004l334" n="334">Florentes segetes camposque boumque labores</l>
                <l xml:id="d004l335" n="335">Praecipites super arva trahunt; certare videntur</l>
                <l xml:id="d004l336" n="336">Maiorem dederit quis ripa undante ruinam:</l>
                <l xml:id="d004l337" n="337">Sic ubi disiuncti petierunt agmina bini</l>
                <l xml:id="d004l338" n="338">Heroes Martis nati seque ense recluso</l>
                <l xml:id="d004l339" n="339">Accinxere neci, aspectu tremit aureus alto</l>
                <l xml:id="d004l340" n="340">Iuppiter e caelo, Mavors quoque fervidus horret.</l>
                <l xml:id="d004l341" n="341">Eurytus ante alios medios ut forte per hostes</l>
                <l xml:id="d004l342" n="342">Agmine discedens patrio per tela, per ictus</l>
                <l xml:id="d004l343" n="343">Fundebat sese et nullos invenerat umquam</l>
                <l xml:id="d004l344" n="344">Viribus esse pares, Francisci incurrere prolem</l>
                <l xml:id="d004l345" n="345">Vidit ut, aspectu Mavortem censuit alto,</l>
                <l xml:id="d004l346" n="346">Lumine perlustrans corpus: "Videamus - et inquit -</l>
                <l xml:id="d004l347" n="347">An bene conveniant apto cum corpore vires".</l>
                <l xml:id="d004l348" n="348">Sic ait et nimium cupidus pernoscere tantum</l>
                <l xml:id="d004l349" n="349">Ille virum, rapit arma manu tollensque securim</l>
                <l xml:id="d004l350" n="350">Ictum formavit. Nitidis stetit acer in armis</l>
                <l xml:id="d004l351" n="351">Heros subrisitque ira: "Nunc accipe nostrum</l>
                <l xml:id="d004l352" n="352">Quis melior fuerit, melius quis finxerit ictum".</l>
                <l xml:id="d004l353" n="353">Sic fatus qua pars hominem concludit equina</l>
                <l xml:id="d004l354" n="354">Fulmineo ferit ense gravem: mirabile dictu!,</l>
                <l xml:id="d004l355" n="355">Seiunxit geminas partes; hic nobile corpus,</l>
                <l xml:id="d004l356" n="356">Est illic collapsus equus. Contentus Ubaldus</l>
                <l xml:id="d004l357" n="357">Haud hac morte rapit sese qua stipite Somphus</l>
                <l xml:id="d004l358" n="358">Straverat Alcinoum, tum librat comminus ensem</l>
                <l xml:id="d004l359" n="359">Pectus in adversi valido saevusque lacerto</l>
                <l xml:id="d004l360" n="360">Effringit laterum crates animamque cruore</l>
                <l xml:id="d004l361" n="361">Infando mixtam extinguit; tum ferreus urget</l>
                <l xml:id="d004l362" n="362">Ora sopor subit infernique Acherontis imago.</l>
                <l xml:id="d004l363" n="363">Parte alia, quinto Gradivus lapsus ab orbe,</l>
                <l xml:id="d004l364" n="364">Franciscus totas acies absumit et omneis</l>
                <l xml:id="d004l365" n="365">Interimit. Nulli ignoscit, nam danda labori</l>
                <l xml:id="d004l366" n="366">Nulla quies. Gentem infandam ratione carentem</l>
                <l xml:id="d004l367" n="367">Omnibus infensam superisque imisque perosam</l>
                <l xml:id="d004l368" n="368">Ense fugat. Videt en agmen deflectere retro</l>
                <l xml:id="d004l369" n="369">Paulatimque agitare fugam. Quae causa requirit</l>
                <l xml:id="d004l370" n="370">Cogat nunc pavidos retro convertere terga.</l>
                <l xml:id="d004l371" n="371">Redditur a quodam, qui guttis ora cruentans</l>
                <l xml:id="d004l372" n="372">Sanguineis taleis vix laxat pectore voces:</l>
                <l xml:id="d004l373" n="373">"Titanum est regina, fugam quae carpere cogit</l>
                <l xml:id="d004l374" n="374">Quaeque mihi misero totum nunc vulnere trivit</l>
                <l xml:id="d004l375" n="375">En caput et, nisi subvenias, dux optime, prosunt</l>
                <l xml:id="d004l376" n="376">Nil iam ductores iuvenes ad bella cientes".</l>
                <l xml:id="d004l377" n="377">Sic ait et toto collapsus corpore fudit</l>
                <l xml:id="d004l378" n="378">Aegram animam in ventos. Tum dux perstringit anhelum</l>
                <l xml:id="d004l379" n="379">Quadrupedem calce et semet venientibus offert:</l>
                <l xml:id="d004l380" n="380">"Quo fugitis, socii? Non haec promissa dedistis</l>
                <l xml:id="d004l381" n="381">Ductori vestro, cum nuper bella vocastis</l>
                <l xml:id="d004l382" n="382">Ore omneis uno. Cingit nos aequore Nereus</l>
                <l xml:id="d004l383" n="383">Ionio, saltus et inhospita lustra ferarum</l>
                <l xml:id="d004l384" n="384">Accipient fessos. Num gens tam perfida, cursu</l>
                <l xml:id="d004l385" n="385">Tam velox sinet incolumes in tecta redire?</l>
                <l xml:id="d004l386" n="386">Per superos oro, si tangit cura deorum,</l>
                <l xml:id="d004l387" n="387">Iam cohibete fugam, iam vos ad bella parate!".</l>
                <l xml:id="d004l388" n="388">Sic fatus, stringit ferrum collectus in arma</l>
                <l xml:id="d004l389" n="389">Ante alios et reginae sese obvius infert.</l>
                <l xml:id="d004l390" n="390">Qualis ubi ad Phlegethontis aquas sub sede silentum,</l>
                <l xml:id="d004l391" n="391">Nacta agmen sentum, ferro diverberat umbras</l>
                <l xml:id="d004l392" n="392">Pallida Tisiphone, succinctam vestibus atris</l>
                <l xml:id="d004l393" n="393">Inscripsisse animas videas ac saeva sonare</l>
                <l xml:id="d004l394" n="394">Verbera: sic furit atque ornum Titania librat</l>
                <l xml:id="d004l395" n="395">Tisiphone aspiciensque obsistere corripit arma</l>
                <l xml:id="d004l396" n="396">Adversumque ferit. Subit ipse et subicit aere</l>
                <l xml:id="d004l397" n="397">Indutum clipeum nec vasto flectitur ictu:</l>
                <l xml:id="d004l398" n="398">"Nec te caelicolae, nec Iuppiter improbus orbis</l>
                <l xml:id="d004l399" n="399">Nec totus nunc eripiet quin dextera nostra</l>
                <l xml:id="d004l400" n="400">Infringat totum corpus" conclamat Erinnys,</l>
                <l xml:id="d004l401" n="401">Ingeminans rabiem. Subito veniente fragore</l>
                <l xml:id="d004l402" n="402">Diriguit sanguis sociis, at Martius heros</l>
                <l xml:id="d004l403" n="403">Sustinuit promensque animum vireisque patenti</l>
                <l xml:id="d004l404" n="404">Haud dubias mundo, pectus ferit arduus ira</l>
                <l xml:id="d004l405" n="405">Mirantis capuloque tenus toto induit ense.</l>
                <l xml:id="d004l406" n="406">Exoritur clamor ductorum et mixta tumultu</l>
                <l xml:id="d004l407" n="407">Laetitia atque magis bellum crudescit et ignis:</l>
                <l xml:id="d004l408" n="408">Prima Charys dextra Pleonexia Bascanieque</l>
                <l xml:id="d004l409" n="409">Elporidis, Genys Dichaei infandaque Thymo</l>
                <l xml:id="d004l410" n="410">Crataei vastaeque cadunt Trinacrides. Heros</l>
                <l xml:id="d004l411" n="411">Interea linquit reginam caede madentem,</l>
                <l xml:id="d004l412" n="412">Quoque vocat Fortuna favens, obtrudit anhelum</l>
                <l xml:id="d004l413" n="413">Laetus equum. Eplystin iuveniliaque arma gerentem</l>
                <l xml:id="d004l414" n="414">Armatum clavaque Macedoniaque sarissa</l>
                <l xml:id="d004l415" n="415">Sternit, at ille toro laxat sua membra cruento</l>
                <l xml:id="d004l416" n="416">Aeternum in somnum Phlegethontaque tendit ad imum.</l>
                <l xml:id="d004l417" n="417">Nubigenum princeps alia de parte securi</l>
                <l xml:id="d004l418" n="418">Fulminat: hinc illinc acies ductore lacessunt</l>
                <l xml:id="d004l419" n="419">Crataeo; ille ferus per acuti lucida ferri</l>
                <l xml:id="d004l420" n="420">Spicula rumpit iter perque agmina Martia saevit.</l>
                <l xml:id="d004l421" n="421">Haud secus ac fortis circo cum taurus aperto</l>
                <l xml:id="d004l422" n="422">Phoeniceas sequitur vestes, circumsona terret</l>
                <l xml:id="d004l423" n="423">Latratu nil turba canum, sed cornua iactat</l>
                <l xml:id="d004l424" n="424">Vastus in adversos (horrent matresque senesque):</l>
                <l xml:id="d004l425" n="425">Sic ille insequitur quos vidit caede ruentum</l>
                <l xml:id="d004l426" n="426">Ferrum immersisse et rapidus dum hunc urget et alter</l>
                <l xml:id="d004l427" n="427">Praecipites fugat, ille ardens pungentia temnit</l>
                <l xml:id="d004l428" n="428">Tela virum nullosque velit, si detur, inultos.</l>
                <l xml:id="d004l429" n="429">Ursus ut, Hyblaeo ductus qui nectare tecta</l>
                <l xml:id="d004l430" n="430">Daedala vastat apum lambitque halantia mella</l>
                <l xml:id="d004l431" n="431">Ambrosiosque favos patriam questaeque ruinam</l>
                <l xml:id="d004l432" n="432">Cecropiae impediunt animasque in vulnere ponunt;</l>
                <l xml:id="d004l433" n="433">Dumque hanc insequitur, subit illa et pungit et ipse</l>
                <l xml:id="d004l434" n="434">Hanc sequitur fugat atque agmen per nubila densum:</l>
                <l xml:id="d004l435" n="435">Monychus haud aliter, peditesque equitesque perosus,</l>
                <l xml:id="d004l436" n="436">Irruit in cunctos, sed Minitis, una sororum</l>
                <l xml:id="d004l437" n="437">Sicelidum, lapsa alloquitur mortemque Megaerae</l>
                <l xml:id="d004l438" n="438">Nuntiat, Hinc fertur pernicibus ignea plantis</l>
                <l xml:id="d004l439" n="439">Regem ad terrigenum. Suspensus Monychus haesit</l>
                <l xml:id="d004l440" n="440">Haec secum cogitans; taedet iam Thessala regna</l>
                <l xml:id="d004l441" n="441">Deseruisse altam et Nephelen. Compellat Amyntor</l>
                <l xml:id="d004l442" n="442">Vocibus his ferro mutilatum forte lacertum</l>
                <l xml:id="d004l443" n="443">Ostendens regi caput et sub lumina sectum:</l>
                <l xml:id="d004l444" n="444">"Heu fuge crudeli teque - inquit - surripe bello</l>
                <l xml:id="d004l445" n="445">Extremasque audi voces morientis amici,</l>
                <l xml:id="d004l446" n="446">Rex Ixionide. Ruit Anthropophagus et ipsa</l>
                <l xml:id="d004l447" n="447">Regina herois dextra, qui me quoque ferro</l>
                <l xml:id="d004l448" n="448">(Namque vides) petiit vicinusque agmina caedit.</l>
                <l xml:id="d004l449" n="449">Heu fugias valeasque". Haec ultima pallidus ore</l>
                <l xml:id="d004l450" n="450">Vix tulit; inde solum tremebundo vertice calcans</l>
                <l xml:id="d004l451" n="451">Oppetiit. Doluit, casum fugientis amici</l>
                <l xml:id="d004l452" n="452">Monychus excogitans et sero sensit acerbum</l>
                <l xml:id="d004l453" n="453">Quid tulerit bellum damni. Tum corpore toto</l>
                <l xml:id="d004l454" n="454">Haerentem Hylonomen feriit, qua parma lacerto</l>
                <l xml:id="d004l455" n="455">Dependet laevo, Neclyn discrimina costis</l>
                <l xml:id="d004l456" n="456">Per medium qua spina dedit, cui frigidus horror</l>
                <l xml:id="d004l457" n="457">Ingruit inque humeros cervix collapsa recumbit.</l>
                <l xml:id="d004l458" n="458">Regis at ante oculos Orytrophus atque Melampus</l>
                <l xml:id="d004l459" n="459">Nebrophonosque Napeque cadunt, quos ...</l>
                <l xml:id="d004l460" n="460">Omneis abstulerat. Propior quoque Monychus omneis</l>
                <l xml:id="d004l461" n="461">Viderat excisos, fugit arripiensque sarissam,</l>
                <l xml:id="d004l462" n="462">Sortitus fortunam oculis, emittit in auras</l>
                <l xml:id="d004l463" n="463">Incautumque ferit. Non sic exardet ab hasta</l>
                <l xml:id="d004l464" n="464">Venatore acta pulsus leo totve bitumen</l>
                <l xml:id="d004l465" n="465">Scintilla aut tactum sulphur non concipit igneis,</l>
                <l xml:id="d004l466" n="466">Quot regis telo perculsus Isaurius heros</l>
                <l xml:id="d004l467" n="467">Iras contraxit. Tum vidit equina parantem</l>
                <l xml:id="d004l468" n="468">Membra fugae, insequitur commissae et caedis acervos</l>
                <l xml:id="d004l469" n="469">Ingenteis cumulat, iam iam pede pressat et ense</l>
                <l xml:id="d004l470" n="470">Incumbit; vertit faciem tunc Monychus atrox,</l>
                <l xml:id="d004l471" n="471">Spem vultu simulans casuque animumque securisque</l>
                <l xml:id="d004l472" n="472">Ictus ingeminat. Septem durissima pellis</l>
                <l xml:id="d004l473" n="473">Est perfossa locis et nullum vulnus in armis</l>
                <l xml:id="d004l474" n="474">Francisci apparet. Rivum pluit ille cruoris.</l>
                <l xml:id="d004l475" n="475">Verum ubi et insanos bibit ipse in mente furores,</l>
                <l xml:id="d004l476" n="476">Insistens digitis egit post colla securim</l>
                <l xml:id="d004l477" n="477">Dumque tumet dubius missamque remittit et ardet,</l>
                <l xml:id="d004l478" n="478">Infert ille ensem et, dum sibilat aura fragore,</l>
                <l xml:id="d004l479" n="479">Extinguens vireis ferro latus haurit apertum.</l>
                <l xml:id="d004l480" n="480">Frigore membra cadunt resoluta et volvit arenam</l>
                <l xml:id="d004l481" n="481">Sanguineam pedibus. Qui tam fuit improbus ira,</l>
                <l xml:id="d004l482" n="482">Convomit acceptas transfixo pectore flammas.</l>
                <l xml:id="d004l483" n="483">Iam tria iam populi ceciderunt lumina saevi,</l>
                <l xml:id="d004l484" n="484">Unum sed superest et quod fuit ardet in ipso</l>
                <l xml:id="d004l485" n="485">Virium, ut aspectu deterreat agmina solo.</l>
                <l xml:id="d004l486" n="486">Roveriae interea gentis duo fulgura, Ubaldus</l>
                <l xml:id="d004l487" n="487">Franciscusque pater coeunt, quos cetera stipant</l>
                <l xml:id="d004l488" n="488">Ductorum capita atque equitum tegit ala per omnem</l>
                <l xml:id="d004l489" n="489">Fusa agrum. Cadit hic Ladon, qui nomine dictus</l>
                <l xml:id="d004l490" n="490">Amnis erat, Phaeresque et Oribasus, Arcades omneis,</l>
                <l xml:id="d004l491" n="491">Trux Theron patuloque caput protectus hiatu</l>
                <l xml:id="d004l492" n="492">Ursae praevalidus Canache nec profuit Alcae</l>
                <l xml:id="d004l493" n="493">Nomen equi, boreae glaciali plurimus axe</l>
                <l xml:id="d004l494" n="494">Qui scatet, inde Dromas Labrosque atque Harpalos omneis</l>
                <l xml:id="d004l495" n="495">Centauri Elei. Videt ecce insignis Ubaldus</l>
                <l xml:id="d004l496" n="496">Omum Titanum crudelem fissile lignum</l>
                <l xml:id="d004l497" n="497">Per medios agitare equites et corpora pinus</l>
                <l xml:id="d004l498" n="498">Spargentes extollere humo et iactare per altum.</l>
                <l xml:id="d004l499" n="499">Ut pueri expertes rationis arundine saxa</l>
                <l xml:id="d004l500" n="500">Cum iaciunt, lapides vacuum per inane videntesque</l>
                <l xml:id="d004l501" n="501">Applaudunt, dum non ratio sub corpore parvo</l>
                <l xml:id="d004l502" n="502">Versatur rectasque manu moderatur habenas,</l>
                <l xml:id="d004l503" n="503">Sic pinum ille ferox, superas dum tollit in auras</l>
                <l xml:id="d004l504" n="504">Extorquens miseros homines. Non sustulit ultra</l>
                <l xml:id="d004l505" n="505">Immanem iuvenis; longam rapit eminus hastam</l>
                <l xml:id="d004l506" n="506">Incurritque femurque feri perstrinxit. At Omus</l>
                <l xml:id="d004l507" n="507">Saevit et, undanteis heros dum laxat habenas,</l>
                <l xml:id="d004l508" n="508">Corripit in nodum amplexus, nec fortis Ubaldus</l>
                <l xml:id="d004l509" n="509">Viribus ignoscit patriis et more palestrae</l>
                <l xml:id="d004l510" n="510">Tentat inire locum manibus; tum crura pedesque,</l>
                <l xml:id="d004l511" n="511">Qua cruor infandus vulnusque exaestuat atrum,</l>
                <l xml:id="d004l512" n="512">Immergitque urgetque femen; sese horridus ille</l>
                <l xml:id="d004l513" n="513">Excutit, at non amplexu divellitur arcto</l>
                <l xml:id="d004l514" n="514">Fortis Ubaldus et increpitat; sed sanguine fuso</l>
                <l xml:id="d004l515" n="515">Deficiunt vireis; moriens tum corpore toto</l>
                <l xml:id="d004l516" n="516">Labitur. Ecce iterum strepitus quoque maximus haurit</l>
                <l xml:id="d004l517" n="517">Bellantum iuvenum et duro sub Marte cadentum,</l>
                <l xml:id="d004l518" n="518">Terrigenae ingentes moles volvuntque ruuntque.</l>
                <l xml:id="d004l519" n="519">Hic rex Titanum iratus collegerat omneis</l>
                <l xml:id="d004l520" n="520">Reliquias totamque aciem miscebat et armis</l>
                <l xml:id="d004l521" n="521">Infandis usus dextra ornum immane gerebat,</l>
                <l xml:id="d004l522" n="522">Arreptum pedibus laeva (nam fama perennis)</l>
                <l xml:id="d004l523" n="523">Verrebatque hominem. Nunc conduplicabat et ictus</l>
                <l xml:id="d004l524" n="524">Nunc clipei vice versabat lacerumque videret</l>
                <l xml:id="d004l525" n="525">Cum corpus, raptans alios aliosque nefandam</l>
                <l xml:id="d004l526" n="526">Fundebat stragem. Vix huic Crataeus et acer</l>
                <l xml:id="d004l527" n="527">Eupsycus obstabant; sed cum medio agmine visus</l>
                <l xml:id="d004l528" n="528">Est heros, addunt vires. Qui nuper in arvis</l>
                <l xml:id="d004l529" n="529">Terga dabant, nunc bellantur, nunc milite denso</l>
                <l xml:id="d004l530" n="530">Obsedere hostes. Stat ferri longa corusci</l>
                <l xml:id="d004l531" n="531">Mucronumque acies. Tum dux, hastilibus aura</l>
                <l xml:id="d004l532" n="532">Stridet ubi aspersoque rubescit terra cruore,</l>
                <l xml:id="d004l533" n="533">Annuit et dextra et magno simul incipit ore:</l>
                <l xml:id="d004l534" n="534">"Haec mea fortuna est. Iam parcite, parcite, gentes.</l>
                <l xml:id="d004l535" n="535">Poenas ipse luam; nos, en nos adsumus. Unum</l>
                <l xml:id="d004l536" n="536">Si nunc me quaerit, nunc congrediatur et armis</l>
                <l xml:id="d004l537" n="537">Decernat ferroque animisque nihilque retractet;</l>
                <l xml:id="d004l538" n="538">Nam quicumque ille est, numquam vertisse videbor</l>
                <l xml:id="d004l539" n="539">Terga homini quicquidque lubet iam contrahat, arte</l>
                <l xml:id="d004l540" n="540">Sive animis valet. Haud terrent me immania facta,</l>
                <l xml:id="d004l541" n="541">Ne fugiat, me me quaerat solumque lacessat;</l>
                <l xml:id="d004l542" n="542">Non cursu, at saevis pugnandum est comminus armis".</l>
                <l xml:id="d004l543" n="543">Talia magniloquo princeps memoraverat ore.</l>
                <l xml:id="d004l544" n="544">Discedunt confestim acies ut proelia spectent.</l>
                <l xml:id="d004l545" n="545">Haec postquam aspexit, volat atri turbinis instar</l>
                <l xml:id="d004l546" n="546">Quadrupedem fodiens horrendumque intonat armis.</l>
                <l xml:id="d004l547" n="547">Parte alia, ut Sila ingenti summove Taburno</l>
                <l xml:id="d004l548" n="548">Immugit vacca taurus furibundus adempta</l>
                <l xml:id="d004l549" n="549">Prosequiturque inimicum ardens, maculosave tigris</l>
                <l xml:id="d004l550" n="550">Saxa per Hyrcana exquirit cum fervida fetus,</l>
                <l xml:id="d004l551" n="551">Conclamat vasta metuendus voce Typhoeus.</l>
                <l xml:id="d004l552" n="552">Ceu gemini Hippotadae dimissi e carcere caeco</l>
                <l xml:id="d004l553" n="553">Concurrunt venti, sub nubem cogitur aer,</l>
                <l xml:id="d004l554" n="554">Ipsae imae exorrent silvae, tum turbine terrae</l>
                <l xml:id="d004l555" n="555">Perflatae metuunt et Laomedontius urnas</l>
                <l xml:id="d004l556" n="556">Humenteis resupinat aquis puer, atra dehiscunt</l>
                <l xml:id="d004l557" n="557">Nubila et erumpunt abruptis nubibus igneis,</l>
                <l xml:id="d004l558" n="558">Clamanti princeps instat telumque coruscat.</l>
                <l xml:id="d004l559" n="559">Ingens arboreum stridet servatque tenorem</l>
                <l xml:id="d004l560" n="560">Hasta tremens; resonant aurae laevumque lacertum</l>
                <l xml:id="d004l561" n="561">Traicit; hinc Phlegiae transfigit pectora cuspis.</l>
                <l xml:id="d004l562" n="562">Unda Lycaonii sensit cum Thracia nigram</l>
                <l xml:id="d004l563" n="563">Vim rabiemque poli non sic fremit, improbus ira</l>
                <l xml:id="d004l564" n="564">Ut rex Titanum. Vastam tum corripit ornum,</l>
                <l xml:id="d004l565" n="565">Quam nunc vix lecti bis sex cervice subirent,</l>
                <l xml:id="d004l566" n="566">Dentibus infrendens clipeumque herois et oras</l>
                <l xml:id="d004l567" n="567">Infregit galeae. Descendit ad ardua vulnus</l>
                <l xml:id="d004l568" n="568">Quadrupedis colla et miseri caput arbore frangit</l>
                <l xml:id="d004l569" n="569">Ut fragilem glaciem, mediam configit et ornum</l>
                <l xml:id="d004l570" n="570">Sub tellure cava; obnixus dumque extrahit, heros</l>
                <l xml:id="d004l571" n="571">Emicat et dextram cum trunco examputat ense.</l>
                <l xml:id="d004l572" n="572">Quae postquam ille oculis saevi monumenta doloris</l>
                <l xml:id="d004l573" n="573">Hausit, quod superest laeva a se deicit alta;</l>
                <l xml:id="d004l574" n="574">Mavortis proles saltu se concitat ardens</l>
                <l xml:id="d004l575" n="575">Confestimque infert ictum; tum saucius atro</l>
                <l xml:id="d004l576" n="576">Vulnere, quem pedibus laeva raptabat, in illum</l>
                <l xml:id="d004l577" n="577">Conicit et statim complectitur improbus ira</l>
                <l xml:id="d004l578" n="578">Franciscum. Excussit se Martis gloria nostri,</l>
                <l xml:id="d004l579" n="579">Impulit hinc illum nodoque affixus in arcto</l>
                <l xml:id="d004l580" n="580">Circumiit: doctus dux est aptusque palestrae.</l>
                <l xml:id="d004l581" n="581">Grandior ille ducem spernit, dum brachia spectat</l>
                <l xml:id="d004l582" n="582">Ipse sua et tanto magis ac magis ardet in iras.</l>
                <l xml:id="d004l583" n="583">Interea obnixus nova dux nova pectore versat</l>
                <l xml:id="d004l584" n="584">Consilia ut sternat vastum captumque sub harmos</l>
                <l xml:id="d004l585" n="585">Excutit atque pede opposito compellit et omneis</l>
                <l xml:id="d004l586" n="586">Immanis spes frustratur. Tum tota timore</l>
                <l xml:id="d004l587" n="587">Genua labant, ruit immani cum mole Typhoeus.</l>
                <l xml:id="d004l588" n="588">Ac veluti avulsum vento de vertice montis</l>
                <l xml:id="d004l589" n="589">Saxum ingens, quod vel solvit sublapsa vetustas</l>
                <l xml:id="d004l590" n="590">Proluit aut imber, magno mons improbus actu</l>
                <l xml:id="d004l591" n="591">Fertur in abruptum terraque exsultat et atras</l>
                <l xml:id="d004l592" n="592">Involvit secum silvas armenta virosque,</l>
                <l xml:id="d004l593" n="593">Sic, postquam cecidit Titanius ille tyrannus</l>
                <l xml:id="d004l594" n="594">Infandae ut prolis traheret quoque semina secum,</l>
                <l xml:id="d004l595" n="595">Mortis adhuc cupidus procumbens multa virorum</l>
                <l xml:id="d004l596" n="596">Corpora subvolvit secum et sub Tartara misit.</l>
                <l xml:id="d004l597" n="597">Emicat ast victor supra mortemque minatur.</l>
                <l xml:id="d004l598" n="598">Ille remoliri tentat, verum omnia frustra.</l>
                <l xml:id="d004l599" n="599">Nunc vertit latus infandum, nunc intonat ore</l>
                <l xml:id="d004l600" n="600">Obiurgans victorem (est tanta superbia victo):</l>
                <l xml:id="d004l601" n="601">"Nec caelum mihi nec terrae potuere timorem</l>
                <l xml:id="d004l602" n="602">Incutere; incutiasne metum mihi, perfide victor?</l>
                <l xml:id="d004l603" n="603">Tendere non potui in caelum; si evadere detur</l>
                <l xml:id="d004l604" n="604">Posse volo. Ah, semper victrix, semper mea dextra,</l>
                <l xml:id="d004l605" n="605">Quis mihi te arripuit? Metuamne? Ah, credere numquam,</l>
                <l xml:id="d004l606" n="606">Iuppiter, hoc possis. Non haec tibi gaudia sunto".</l>
                <l xml:id="d004l607" n="607">Haec et plura loquens tentabat surgere; victor</l>
                <l xml:id="d004l608" n="608">Adstat ovans reprimens rabiem extinguensque Typhoei.</l>
                <l xml:id="d004l609" n="609">Sed ducens nocuisse moras sibi posse, coruscans</l>
                <l xml:id="d004l610" n="610">Ferrum haec ingenti victor supra edidit ore:</l>
                <l xml:id="d004l611" n="611">"Niteris heu frustra nunc surgere, vaste Typhoeu,</l>
                <l xml:id="d004l612" n="612">Obfuit ut tua adhuc tibi tanta superbia, perdet.</l>
                <l xml:id="d004l613" n="613">Iam morere et gaude Francisci excedere dextra".</l>
                <l xml:id="d004l614" n="614">Haec ait et ferrum immani sub pectore condit.</l>
                <l xml:id="d004l615" n="615">Sibilat infixum vulnus, tum sanguine largo</l>
                <l xml:id="d004l616" n="616">Colla harmosque lavat, quo tellus tota madescit.</l>
                <l xml:id="d004l617" n="617">Quid faciat populus? Quonam duce certet? Et ausit</l>
                <l xml:id="d004l618" n="618">Commiscere manum? Foedusque Acholastus et ingens</l>
                <l xml:id="d004l619" n="619">Coeusque Iapetusque cadunt; in sanguine nigro</l>
                <l xml:id="d004l620" n="620">Semianimes volvuntur equi clipeique virique.</l>
                <l xml:id="d004l621" n="621">Ut grex balantum, pastorem cuius in herba</l>
                <l xml:id="d004l622" n="622">Gaetulus stravit leo, vel calcata venenum</l>
                <l xml:id="d004l623" n="623">Vipera submisit, nullo custode vagatur</l>
                <l xml:id="d004l624" n="624">Per saltus, silvas, perque avia lustra ferarum</l>
                <l xml:id="d004l625" n="625">Praeda illis fertur: sic postquam in littore corpus</l>
                <l xml:id="d004l626" n="626">Horrendum iacuit dis et mortalibus aegris</l>
                <l xml:id="d004l627" n="627">Invisum, soboles a regis origine ducta</l>
                <l xml:id="d004l628" n="628">Funditur infanda, ut nullus de caede supersit.</l>
                <l xml:id="d004l629" n="629">Iamque omneis strati fuerant: sic ira deorum</l>
                <l xml:id="d004l630" n="630">Admonuit. Nulla est pietas; nam poena malorum</l>
                <l xml:id="d004l631" n="631">Cuique datur, clauda et signans vestigia planta</l>
                <l xml:id="d004l632" n="632">Opprimit incautos. Qua nunc tua sceptra, Typhoeu?</l>
                <l xml:id="d004l633" n="633">Quo gentes? Periere, nec e tot millibus unus</l>
                <l xml:id="d004l634" n="634">Vivit adhuc; tu procumbis, saevissime ductor.</l>
                <l xml:id="d004l635" n="635">Nulli fata patent nec mens praesaga futuri</l>
                <l xml:id="d004l636" n="636">Vera refert. Deus est unus qui conscius huius</l>
                <l xml:id="d004l637" n="637">Adfuit et tempus, quo audacia tanta Typhoei,</l>
                <l xml:id="d004l638" n="638">Matre dea nimium freti generisque suorum</l>
                <l xml:id="d004l639" n="639">Auxilio, tantusque furor rabiesque periret.</l>
                <l xml:id="d004l640" n="640">Sceptra ubi iam fuerant, iacet ingens littore truncus</l>
                <l xml:id="d004l641" n="641">Trinacrio, informe, horrendum capitisque superbi</l>
                <l xml:id="d004l642" n="642">Caeditur en iugulum; sed membra immania corvis</l>
                <l xml:id="d004l643" n="643">Dilanianda iacent, caelestis liminis horror.</l>
                <l xml:id="d004l644" n="644">Iamque triumphalis fulvus Iovis ales aperto</l>
                <l xml:id="d004l645" n="645">Aere iam victor sub Martia castra redibat,</l>
                <l xml:id="d004l646" n="646">Cum nox praecipitans altis de montibus atra</l>
                <l xml:id="d004l647" n="647">Incubuit terris. Victor Franciscus et omneis</l>
                <l xml:id="d004l648" n="648">Ductores repetunt vallum poscuntque quietem.</l>
                <l xml:id="d004l649" n="649">Insomneis horae pandebant clara micantis</l>
                <l xml:id="d004l650" n="650">Claustra poli, Phoebus quoque surgens aurea colla</l>
                <l xml:id="d004l651" n="651">Extulerat laetamque diem, quae in praemia palmae</l>
                <l xml:id="d004l652" n="652">Expectata fuit. Profert se in prata iuventus</l>
                <l xml:id="d004l653" n="653">Gramineis velata comas et tempora sertis.</l>
                <l xml:id="d004l654" n="654">Explorare iuvat fuerint quae saxa Typhoei,</l>
                <l xml:id="d004l655" n="655">Quae sedes fuerint. Apparet protinus antrum</l>
                <l xml:id="d004l656" n="656">Solis inaccessum radiis curvique meatus</l>
                <l xml:id="d004l657" n="657">Terrigenumque antiqua domus; stant pallida circum</l>
                <l xml:id="d004l658" n="658">Parietibus suspensa cavis horrentia tristi</l>
                <l xml:id="d004l659" n="659">Membra virum tabo; pendent hic crura manusque</l>
                <l xml:id="d004l660" n="660">Et capita et maesto sordescunt saxa cruore.</l>
                <l xml:id="d004l661" n="661">Miratur caecum vulgus, sed Martius heros</l>
                <l xml:id="d004l662" n="662">Auspicat a precibus lucem. Tum mactat honores</l>
                <l xml:id="d004l663" n="663">Caelicolis meritos, iubet et decorare supremis</l>
                <l xml:id="d004l664" n="664">Egregios illos donis et condere busto</l>
                <l xml:id="d004l665" n="665">Qui mortem passi fuerant. Redolentia fragrant</l>
                <l xml:id="d004l666" n="666">Thura Iovi inferno et maestae stant Manibus arae.</l>
                <l xml:id="d004l667" n="667">Interea aurati bipatentia culmina caeli</l>
                <l xml:id="d004l668" n="668">Conscendit genitor, cui rerum summa potestas,</l>
                <l xml:id="d004l669" n="669">Immemor haud meriti; tum divos convocat omneis</l>
                <l xml:id="d004l670" n="670">Laetitia exsultans, alto sub pectore gaudens.</l>
                <l xml:id="d004l671" n="671">Acciri ut sensere dei, quique atria servant</l>
                <l xml:id="d004l672" n="672">Adsunt arcanis quique in penetralibus adstant.</l>
                <l xml:id="d004l673" n="673">Nam cum rerum opifex summus suspenderet axe</l>
                <l xml:id="d004l674" n="674">Has terras terraeque globum camposque liquenteis</l>
                <l xml:id="d004l675" n="675">Ponderibus librans aequis, ne errare valerent</l>
                <l xml:id="d004l676" n="676">Neve illud rursus rudis indigestaque moles,</l>
                <l xml:id="d004l677" n="677">Turba Chaos foret, immotos super aethera iussit</l>
                <l xml:id="d004l678" n="678">Inde coli; varios fertur statuisse Penates</l>
                <l xml:id="d004l679" n="679">Hospitia et superis diversa: hos axe locavit</l>
                <l xml:id="d004l680" n="680">Sub gelido Boreae, hos Garamantes sole perusti,</l>
                <l xml:id="d004l681" n="681">Illos occiduae propior videt Hesperus orae</l>
                <l xml:id="d004l682" n="682">Aut colit Euphrates Nabathaei et littora caeli.</l>
                <l xml:id="d004l683" n="683">Huic parent omneis, omneis data tecta frequentant.</l>
                <l xml:id="d004l684" n="684">Inachis accessit Nilotica cornua fronti</l>
                <l xml:id="d004l685" n="685">Iactans cum spicis rutilo flaventibus auro;</l>
                <l xml:id="d004l686" n="686">Sancta hanc Bubastis stipat, latrator Anubis</l>
                <l xml:id="d004l687" n="687">Harpocratesque premens digito sub pectore vocem</l>
                <l xml:id="d004l688" n="688">Sistraque rauca simul variisque coloribus Apis</l>
                <l xml:id="d004l689" n="689">Aegyptoque satis numquam quaesitus Osiris</l>
                <l xml:id="d004l690" n="690">Plenaque somniferis serpens peregrina venenis.</l>
                <l xml:id="d004l691" n="691">Hinc illinc properant celeres; volat aethere toto</l>
                <l xml:id="d004l692" n="692">Caelicolum glomerata manus, deinde ordine cuncti</l>
                <l xml:id="d004l693" n="693">Armaque et aeratis adfigunt nomina valvis.</l>
                <l xml:id="d004l694" n="694">Hic pater omnipotens solio consedit in alto</l>
                <l xml:id="d004l695" n="695">Indutus chlamydem nitidam, Natura Tonanti</l>
                <l xml:id="d004l696" n="696">Quam quondam ipsa suo texit, discrimina rerum</l>
                <l xml:id="d004l697" n="697">Discernens diversa locis passimque nitenteis</l>
                <l xml:id="d004l698" n="698">Perque sinus perque extremas subtegminis oras</l>
                <l xml:id="d004l699" n="699">Immortale serens aurum grandesque smaragdos.</l>
                <l xml:id="d004l700" n="700">Hic rerum species certisque elementa figuris</l>
                <l xml:id="d004l701" n="701">Gnara operum mater mira distinxerat arte:</l>
                <l xml:id="d004l702" n="702">Primus erat variis collucens undique flammis</l>
                <l xml:id="d004l703" n="703">Signifer; hic magnus serpens geminusque micantis</l>
                <l xml:id="d004l704" n="704">Vertex axis erat, qui nostro splendet in orbe,</l>
                <l xml:id="d004l705" n="705">Imi quem cernunt manes. Tum quinque tenebant</l>
                <l xml:id="d004l706" n="706">Diversae caelum zonae: binae glaciales,</l>
                <l xml:id="d004l707" n="707">Fumans una aestu solis, mortalibus aegris</l>
                <l xml:id="d004l708" n="708">Binae inter mediam concessae et secta per ambas</l>
                <l xml:id="d004l709" n="709">Est via, temperies ubi funditur optima caeli</l>
                <l xml:id="d004l710" n="710">Munere caelicolum. Duodenis aureus astris</l>
                <l xml:id="d004l711" n="711">Terram metitur Phoebus magnumque per orbes</l>
                <l xml:id="d004l712" n="712">Convexos trahit et circum devolvitur annum.</l>
                <l xml:id="d004l713" n="713">Imminet hic aer ponto terraeque profundus</l>
                <l xml:id="d004l714" n="714">Impendet pontus sinuosoque aequore vastus</l>
                <l xml:id="d004l715" n="715">Littora terrarum quatit. Huic dominantur et Austri</l>
                <l xml:id="d004l716" n="716">Tollentes rapidos astra ad Titania fluctus;</l>
                <l xml:id="d004l717" n="717">Ut noctem fratris radiis obnoxia Phoebe</l>
                <l xml:id="d004l718" n="718">Ducat, ut instauret nova cornua, ut imber et ignes</l>
                <l xml:id="d004l719" n="719">Collisu erumpant, peragant errantia cursus,</l>
                <l xml:id="d004l720" n="720">Quae pelago lateant, fugiant quae murmura ponti,</l>
                <l xml:id="d004l721" n="721">Quae semper niteant, unde omnia et aequor et aurae</l>
                <l xml:id="d004l722" n="722">Concipiant motus proprios, ut spiritus ingens</l>
                <l xml:id="d004l723" n="723">Intus corpus alat, quae sint primordia rerum,</l>
                <l xml:id="d004l724" n="724">Quive habitus, quive eventus, unde ubere laeto</l>
                <l xml:id="d004l725" n="725">Educat varios diverso semine fetus</l>
                <l xml:id="d004l726" n="726">Tellus, eliso volucres utque aere pennis</l>
                <l xml:id="d004l727" n="727">Nitantur. Credas certo spumescere fluctu</l>
                <l xml:id="d004l728" n="728">Pisces, per terras animalia cuncta moveri.</l>
                <l xml:id="d004l729" n="729">Hanc postquam aptavit collo stellisque coronam</l>
                <l xml:id="d004l730" n="730">Insignem et regale decus diademate fulgens,</l>
                <l xml:id="d004l731" n="731">Incipit assensuque deum fremit assonus aether:</l>
                <l xml:id="d004l732" n="732">"Maxima res effecta, dei, iam solvite curas;</l>
                <l xml:id="d004l733" n="733">Eluit infandum scelus, en (digitoque iacentem</l>
                <l xml:id="d004l734" n="734">Littore Sicano ostendit) scelus ense Typhoeus</l>
                <l xml:id="d004l735" n="735">Magnanimi herois: procul o timor omnis abesto.</l>
                <l xml:id="d004l736" n="736">Clara dies adsit, quam munere Martis habebo</l>
                <l xml:id="d004l737" n="737">Antiquam semper, nulla et mihi carior umquam</l>
                <l xml:id="d004l738" n="738">Aut olim nobis affulserit. Omnia portu</l>
                <l xml:id="d004l739" n="739">Tuta natant, omneis applaudite et ore favete.</l>
                <l xml:id="d004l740" n="740">Neu nos immemores usquam ex mortalibus ullus</l>
                <l xml:id="d004l741" n="741">Dicat et exprobret meritum, huc attendite, quaeso,</l>
                <l xml:id="d004l742" n="742">Mentes et quae nunc animo sententia surgat</l>
                <l xml:id="d004l743" n="743">Percipite: en superi virtutem vidimus ipsi</l>
                <l xml:id="d004l744" n="744">Expertique sumus ducis huius, pristina qualem</l>
                <l xml:id="d004l745" n="745">Saecula ventura et numquam iactaverit aetas.</l>
                <l xml:id="d004l746" n="746">Quaenam digna viro, quaenam pro talibus ausis</l>
                <l xml:id="d004l747" n="747">Praemia posse rear solvi, quae munera nato?</l>
                <l xml:id="d004l748" n="748">Quam stragem admisit! Nec longe volvere visa</l>
                <l xml:id="d004l749" n="749">Est opus. Hoc satis est: nec nostrum ad sidera natum</l>
                <l xml:id="d004l750" n="750">Intulimus, quamvis Lernaeam contudit hydram,</l>
                <l xml:id="d004l751" n="751">Aeripedem fixit cervam saevumque Erymanthon</l>
                <l xml:id="d004l752" n="752">Innumerosque alios proceres, nec talia quisquam</l>
                <l xml:id="d004l753" n="753">Tantaque tentavit. Verum hunc extollere caelo</l>
                <l xml:id="d004l754" n="754">Sanximus et vitae in templo, ne abolere vetustas</l>
                <l xml:id="d004l755" n="755">Ulla queat (niti namque huius possumus armis,</l>
                <l xml:id="d004l756" n="756">Si gens mortalis tantum hoc invadere vellet),</l>
                <l xml:id="d004l757" n="757">Ponere. Vos factum ne, quaeso, avertite, divi".</l>
                <l xml:id="d004l758" n="758">Assensere omneis dictis animoque Tonantis</l>
                <l xml:id="d004l759" n="759">Caelicolae. Vultu ipse fugat quo nubila caelo,</l>
                <l xml:id="d004l760" n="760">In terras iubet ire deum, qui suscitat iras</l>
                <l xml:id="d004l761" n="761">Thracaque saxa colens populos accendit ad arma.</l>
                <l xml:id="d004l762" n="762">It comes huic Bellona potens, cui Gorgone pectus</l>
                <l xml:id="d004l763" n="763">Anguicoma rutiloque micat coma tonsilis auro.</l>
                <l xml:id="d004l764" n="764">Una haerent lecti proceres, una aera tranant</l>
                <l xml:id="d004l765" n="765">Remigio alarum. Senserunt omnia divum</l>
                <l xml:id="d004l766" n="766">Adventum, sensere aurae perque aurea prata</l>
                <l xml:id="d004l767" n="767">Pinxerunt nitidum gramen floresque dedere.</l>
                <l xml:id="d004l768" n="768">Interea pictae per florida culta Napaeae</l>
                <l xml:id="d004l769" n="769">Narcissum attulerant ferrugineumque hyacinthum</l>
                <l xml:id="d004l770" n="770">Et molles calthas et duranteis amaranthos</l>
                <l xml:id="d004l771" n="771">Chrysolitho similes, auro viridique smaragdo.</l>
                <l xml:id="d004l772" n="772">Per laetas passim frondes, per gramina laeta</l>
                <l xml:id="d004l773" n="773">Multicolor volucrum dulci loca carmine complet</l>
                <l xml:id="d004l774" n="774">Picta acies tacitique lacus fontesque loquaces</l>
                <l xml:id="d004l775" n="775">Pura smaragdino superant crystalla virore.</l>
                <l xml:id="d004l776" n="776">Aura levis tremulum demulcens aera, odores</l>
                <l xml:id="d004l777" n="777">Depascens varios florum carpensque legensque</l>
                <l xml:id="d004l778" n="778">Temperie commixta animos et corpus alebat.</l>
                <l xml:id="d004l779" n="779">Proh fortunatam lucem niveoque lapillo</l>
                <l xml:id="d004l780" n="780">Dignam! Magnanimi subeunt tentoria divi</l>
                <l xml:id="d004l781" n="781">Herois; stetit ante ducem Gradivus in armis</l>
                <l xml:id="d004l782" n="782">Conspicuus, fulvam caelestis et aureus ambit</l>
                <l xml:id="d004l783" n="783">Nidor caesariem, circumfulsitque videntis</l>
                <l xml:id="d004l784" n="784">Ora ducis; tunc complexus mandata facessit</l>
                <l xml:id="d004l785" n="785">Mars Iovis adveniatque rogat tollendus in astra.</l>
                <l xml:id="d004l786" n="786">Ipse, peregrina ferrugine clarus et ostro,</l>
                <l xml:id="d004l787" n="787">Ut sensit pia iussa Iovis, non abnegat ultro</l>
                <l xml:id="d004l788" n="788">Ire per aethereos campos. Tum se quoque diva</l>
                <l xml:id="d004l789" n="789">Armipotens tulit heroi sub numine toto</l>
                <l xml:id="d004l790" n="790">Corpore cernendam, dextra genitorque prehensum</l>
                <l xml:id="d004l791" n="791">Sustinuit, Pallas laeva conscendere currum</l>
                <l xml:id="d004l792" n="792">Laeta dedit; tum sublimis super aera fertur</l>
                <l xml:id="d004l793" n="793">Ille triumphalis. Caelo manifesta sereno</l>
                <l xml:id="d004l794" n="794">Dant sibi signa dei, palantia sidera passim</l>
                <l xml:id="d004l795" n="795">Discedunt, qua scindit iter rota Martis in altum.</l>
                <l xml:id="d004l796" n="796">Suspiciunt infra gentes et nescia facti</l>
                <l xml:id="d004l797" n="797">Circumfusa stupet turba illic, corde tuentur</l>
                <l xml:id="d004l798" n="798">Immoto atque oculis abeuntia numina spectant.</l>
                <l xml:id="d004l799" n="799">Ut quondam, videre suum cum Epidauria divum</l>
                <l xml:id="d004l800" n="800">Gens, expulsurum Romanae funera pestis,</l>
                <l xml:id="d004l801" n="801">Linquentem assuetas aras sub imagine longi</l>
                <l xml:id="d004l802" n="802">Anguis per notam sinuosa volumina terram</l>
                <l xml:id="d004l803" n="803">Pertrahere ad naveis atque hinc super aequora ferri,</l>
                <l xml:id="d004l804" n="804">Mirata illacrimans guttisque cadentibus alta</l>
                <l xml:id="d004l805" n="805">In puppi stantem, Panchaeo et thure rogabat:</l>
                <l xml:id="d004l806" n="806">Sic populus, sic cernenteis sua numina abire</l>
                <l xml:id="d004l807" n="807">Ductores liquido pendebant aere fixa</l>
                <l xml:id="d004l808" n="808">In caelum facie, lacrimis simul ora rigantes</l>
                <l xml:id="d004l809" n="809">Plaustra sequebantur sublato lucida vultu.</l>
                <l xml:id="d004l810" n="810">Sed postquam ex oculis abierunt, maestus Ubaldus</l>
                <l xml:id="d004l811" n="811">Quos gemitus dederit vix Musa et Phoebus Apollo</l>
                <l xml:id="d004l812" n="812">Expediant. Tamen hoc animum lenire dolentis</l>
                <l xml:id="d004l813" n="813">Et mulcere potest, quod scit caelestia divum</l>
                <l xml:id="d004l814" n="814">Regna tenere patrem superisque ex orbe vocatum.</l>
                <l xml:id="d004l815" n="815">Et iam nox altis pandebat montibus alas,</l>
                <l xml:id="d004l816" n="816">Nox obscura fugans lucem, iam sidera caelo</l>
                <l xml:id="d004l817" n="817">Surgebant tacito, pecudes pictaeque volucres</l>
                <l xml:id="d004l818" n="818">Corpora per terras et corda oblita laborum</l>
                <l xml:id="d004l819" n="819">Laxabant somno. Vix traxerat alta soporem</l>
                <l xml:id="d004l820" n="820">Francisci proles, cum nigra ad strata, doloris</l>
                <l xml:id="d004l821" n="821">Argumenta, stetit laetis Cyllenius alis.</l>
                <l xml:id="d004l822" n="822">Tum sic vix maesto ducentem pectore somnum</l>
                <l xml:id="d004l823" n="823">Compellare virum atque hilares effundere voces:</l>
                <l xml:id="d004l824" n="824">"Fortis Ubalde, deum genus, alto ex aethere ...um</l>
                <l xml:id="d004l825" n="825">Iustitia, genitor tuus ad te emittit Olympo.</l>
                <l xml:id="d004l826" n="826">Comprime iam tristeis lacrimas, iam comprime, Ubalde;</l>
                <l xml:id="d004l827" n="827">Commovit superos gemitus nec plura querentem</l>
                <l xml:id="d004l828" n="828">Iuppiter est passus. Nunc, o nunc accipe iussa,</l>
                <l xml:id="d004l829" n="829">Iussa patris summi. Celsum trans aethera vectus</l>
                <l xml:id="d004l830" n="830">Franciscus summa divos affarier arce</l>
                <l xml:id="d004l831" n="831">Gaudet et exsultat; tu vero, Martia proles,</l>
                <l xml:id="d004l832" n="832">Digressum deflens, bibis aegros corde dolores.</l>
                <l xml:id="d004l833" n="833">Mota manus Iovis est et nunc quae maxima pando</l>
                <l xml:id="d004l834" n="834">Accipe, quid iubeat tacita depone sub aure.</l>
                <l xml:id="d004l835" n="835">Diripe subductam Zanclaeo in littore classem</l>
                <l xml:id="d004l836" n="836">In patriamque pedem refer atque revise Pisaurum</l>
                <l xml:id="d004l837" n="837">Imperiumque cape. En genitor tibi deserit urbes</l>
                <l xml:id="d004l838" n="838">In terris sibi subiectas et cura coacta</l>
                <l xml:id="d004l839" n="839">Sub leges. Neu nos incerta haec dicere ducas,</l>
                <l xml:id="d004l840" n="840">Hi testes exstant veri (et sub veste latentem</l>
                <l xml:id="d004l841" n="841">Extulit ille ensem, insignem gemmisque coronam)</l>
                <l xml:id="d004l842" n="842">Aspice et hunc ensem ducis et decus accipe, Ubalde".</l>
                <l xml:id="d004l843" n="843">Haec ubi dicta dedit divina recessit imago</l>
                <l xml:id="d004l844" n="844">In tenues auras. Sed postquam talia Ubaldus</l>
                <l xml:id="d004l845" n="845">Hausit ut attonitus, curas monitusque silenti</l>
                <l xml:id="d004l846" n="846">Nocte datos pressit sub pectore. Tum capit ensem</l>
                <l xml:id="d004l847" n="847">Emissa et fovit dicti monumenta paterni.</l>
                <l xml:id="d004l848" n="848">Sed postquam ternas per saxa Typhoea luces</l>
                <l xml:id="d004l849" n="849">Duxerunt, Aetnam et Cyclopea saxa relinquunt;</l>
                <l xml:id="d004l850" n="850">Tum iubet excussos portu laxare rudentes</l>
                <l xml:id="d004l851" n="851">Littoreque armatae retinacula solvere classis.</l>
                <l xml:id="d004l852" n="852">Annixi torquent spumas per caerula nautae</l>
                <l xml:id="d004l853" n="853">Subtrahiturque solum; tum plenis carbasus Euris</l>
                <l xml:id="d004l854" n="854">Inflatur terraeque simul montesque recedunt.</l>
                <l xml:id="d004l855" n="855">Urbem humilem cernunt, quam structam nomine proles</l>
                <l xml:id="d004l856" n="856">Ipsa suo dixit Neptunia, littora linquunt</l>
                <l xml:id="d004l857" n="857">Et Salentinum linquunt super aequora dorsum.</l>
                <l xml:id="d004l858" n="858">Mox portum et flexi subeunt in cornua cervi</l>
                <l xml:id="d004l859" n="859">Brundisiumque legunt rursusque a littore classem</l>
                <l xml:id="d004l860" n="860">Solvunt et fluctu despectant arva sub imo</l>
                <l xml:id="d004l861" n="861">Daunia; sed laeti veniunt ubi quercubus altis</l>
                <l xml:id="d004l862" n="862">Appulus Adriacas exit Garganus in undas.</l>
                <l xml:id="d004l863" n="863">Hunc quoque diffugiunt Tydidaeque insula longe</l>
                <l xml:id="d004l864" n="864">Aequore conspicitur, sed non ibi Achaia pubes</l>
                <l xml:id="d004l865" n="865">In volucrum plumas et tenuia corpora versa</l>
                <l xml:id="d004l866" n="866">Cornu dilacerat nautas; placidissima portu</l>
                <l xml:id="d004l867" n="867">Excipit illa omneis meliori numine recta.</l>
                <l xml:id="d004l868" n="868">Hic portu accepti revocant in littore vireis;</l>
                <l xml:id="d004l869" n="869">Haud mora, discutiunt funes spumosaque verrunt</l>
                <l xml:id="d004l870" n="870">Aequora. Tum non ignota viris sese erigit Ancon.</l>
                <l xml:id="d004l871" n="871">Radit iter propior classis, laetatur amicas</l>
                <l xml:id="d004l872" n="872">Cernere tunc terras dicto citiusque Pisauri</l>
                <l xml:id="d004l873" n="873">Exoptata vident tum demum moenia et arces</l>
                <l xml:id="d004l874" n="874">E regione freti; nitidos hic extulit ignes</l>
                <l xml:id="d004l875" n="875">Navita praecelsa puppi iuvenesque senesque</l>
                <l xml:id="d004l876" n="876">Gratantur reduces et laeti littora complent.</l>
                <l xml:id="d004l877" n="877">Intrepidi nautae proras advertere terris</l>
                <l xml:id="d004l878" n="878">Luctantur totumque allabi classibus aequor</l>
                <l xml:id="d004l879" n="879">Prospicit hic populus plausumque ad sidera tollit.</l>
                <l xml:id="d004l880" n="880">Verum ubi iam sensit velatam vestibus atris</l>
                <l xml:id="d004l881" n="881">Gens aquilam, ingemuit dolor et tremefacta cucurrit</l>
                <l xml:id="d004l882" n="882">Pectora, cum classis pleno subit ostia velo</l>
                <l xml:id="d004l883" n="883">Optata et cara tandem tellure potiti</l>
                <l xml:id="d004l884" n="884">Laetanturque dolentque augusti luminis orbi.</l>
                <l xml:id="d004l885" n="885">Hinc omneis longo promunt sese ordine Ubaldus ductoresque alii; sed iam praenuntia luctus</l>
                <l xml:id="d004l886" n="886">Fama aures maestae complerat coniugis; aulas</l>
                <l xml:id="d004l887" n="887">Protinus illa furens tantisque exterrita monstris</l>
                <l xml:id="d004l888" n="888">Deserit et coetu longo comitante suarum</l>
                <l xml:id="d004l889" n="889">Confugit ad naveis, cui se tulit obvius heros</l>
                <l xml:id="d004l890" n="890">Martius. Illa, videns tanti monumenta doloris,</l>
                <l xml:id="d004l891" n="891">Est natum complexa suum, datus utque querelis</l>
                <l xml:id="d004l892" n="892">Est aditus, tandem haec tristi sermone locuta est:</l>
                <l xml:id="d004l893" n="893">"Explesti, coniux, animum, tua dira voluntas</l>
                <l xml:id="d004l894" n="894">Perdidit en miseros; iam, coniux, utere sorte,</l>
                <l xml:id="d004l895" n="895">Utere sorte tua, nostris non tacte querelis,</l>
                <l xml:id="d004l896" n="896">Non pietate tui. Fata haec, haec scilicet illa</l>
                <l xml:id="d004l897" n="897">Fata olim, numquam tu nos visure, canebas.</l>
                <l xml:id="d004l898" n="898">Quidve moror? Quo nunc trahitis mea stamina, Parcae?</l>
                <l xml:id="d004l899" n="899">Quo dii crudeles? Cur non quoque funere nostro</l>
                <l xml:id="d004l900" n="900">Te comitor? Cur te nunc non extincta reviso?</l>
                <l xml:id="d004l901" n="901">Si tua sub terris, coniux, erraret imago,</l>
                <l xml:id="d004l902" n="902">Infelix sequerer; coniuncti iremus et ambo.</l>
                <l xml:id="d004l903" n="903">Solvetur num tantus amor? Neu tristia divum</l>
                <l xml:id="d004l904" n="904">Fata velint! Nostri pietas si est ulla doloris,</l>
                <l xml:id="d004l905" n="905">Sive animum stringit nostrorum cura laborum,</l>
                <l xml:id="d004l906" n="906">Obtruncate, viri, vel pectora rumpite ferro:</l>
                <l xml:id="d004l907" n="907">Laeta en emoriar". Sic vocem et verba loquentis</l>
                <l xml:id="d004l908" n="908">Devorat ipse dolor duroque simillima saxo</l>
                <l xml:id="d004l909" n="909">Decidit ante pedes nati; tum frigida membra</l>
                <l xml:id="d004l910" n="910">Collapsae excipiunt famulae atque intecta reportant</l>
                <l xml:id="d004l911" n="911">Regia semianimisque toro tum pectora ponunt.</l>
                <l xml:id="d004l912" n="912">Illa oculis hausit postquam monumenta doloris</l>
                <l xml:id="d004l913" n="913">Altera (nam refricant lacrimas tectumque torusque),</l>
                <l xml:id="d004l914" n="914">Tristia strata fovens gremio et super oscula figens:</l>
                <l xml:id="d004l915" n="915">"Dulces exuviae, dum vitae extrema manebit</l>
                <l xml:id="d004l916" n="916">Aura meae, dulces nimium nimiumque querelis</l>
                <l xml:id="d004l917" n="917">Ingratae nostris, mihi reddite, reddite nostram</l>
                <l xml:id="d004l918" n="918">Ipsam animam. Vixi felix, dum numina vitae</l>
                <l xml:id="d004l919" n="919">Indulsere meae, nunc tristis tristia ducam</l>
                <l xml:id="d004l920" n="920">Saecula te sine, te, nostrae tutela senectae;</l>
                <l xml:id="d004l921" n="921">Tu solamen eras nostri, spes unica nostri;</l>
                <l xml:id="d004l922" n="922">Nec solamen eris, nec spes olim ulla dolentis.</l>
                <l xml:id="d004l923" n="923">Num mors seiunget, quamvis duo corpora in uno</l>
                <l xml:id="d004l924" n="924">Nunc vivant? Cum tu non vivas, ipsa peribo;</l>
                <l xml:id="d004l925" n="925">Sed tamen et vivis, viventem persequar ipsa.</l>
                <l xml:id="d004l926" n="926">Si non urna, tamen iunget nos littera, si non</l>
                <l xml:id="d004l927" n="927">Ossibus ossa meis, at nomen nomine tangam".</l>
                <l xml:id="d004l928" n="928">Plura dolor prohibet surgensque, ut Porcia, nigras</l>
                <l xml:id="d004l929" n="929">Arreptura faces fuerat, ni turba timentum</l>
                <l xml:id="d004l930" n="930">Arceret comitum. Quae postquam facta virago</l>
                <l xml:id="d004l931" n="931">Infelix sensit: "Gens ah crudelis, et inter</l>
                <l xml:id="d004l932" n="932">Educta Hyrcanas tigres, Marpesia cautes</l>
                <l xml:id="d004l933" n="933">Ubera ni admovit, ne tale avertite factum,</l>
                <l xml:id="d004l934" n="934">Neve pias prohibete manus!", iterumque dolore</l>
                <l xml:id="d004l935" n="935">Collapsa est. Postquam rediere in pectora sensus,</l>
                <l xml:id="d004l936" n="936">Rursus et illacrimat, rursus cupit aegra perire.</l>
                <l xml:id="d004l937" n="937">Sed iuvenis plusquam sapiens solatur Ubaldus</l>
                <l xml:id="d004l938" n="938">Nititur et lenire inopem verbisque levare.</l>
                <l xml:id="d004l939" n="939">Detrahit hoc unum lacrimas partemque doloris,</l>
                <l xml:id="d004l940" n="940">Quod scit caelicolum Iovis et felicia tecta</l>
                <l xml:id="d004l941" n="941">Incolere. Hoc postquam iuvenis cognovit Ubaldus,</l>
                <l xml:id="d004l942" n="942">Instruit ipse animum ut regni moderetur habenas.</l>
                <l xml:id="d004l943" n="943">Ante annos iuvenis per summum affectat Olympum</l>
                <l xml:id="d004l944" n="944">Illustrem callem, genitoris imagine ductus.</l>
                <l xml:id="d004l945" n="945">Instruit alta animum sapientia, caelica coeptis</l>
                <l xml:id="d004l946" n="946">Numina conveniunt, vireis exquirit avitas</l>
                <l xml:id="d004l947" n="947">In bellum. Pallas virtutum instillat amores</l>
                <l xml:id="d004l948" n="948">Pectoribus superaque pater iustissimus arce</l>
                <l xml:id="d004l949" n="949">Iustitiam infundit, Iuno concedit honores,</l>
                <l xml:id="d004l950" n="950">Verba dat exculti doctus Cyllenius oris</l>
                <l xml:id="d004l951" n="951">Et vultus decus ipsa afflat Cytherea Dione</l>
                <l xml:id="d004l952" n="952">Ac divae Charites et, quicquid principe dignum est,</l>
                <l xml:id="d004l953" n="953">Obtingit iuveni, cuius virtute iuventus</l>
                <l xml:id="d004l954" n="954">Herculea imperio premitur, contentaque tanto</l>
                <l xml:id="d004l955" n="955">Principe laetatur. Tunc nox praesaga diei</l>
                <l xml:id="d004l956" n="956">Claruit; haud aliter Latonia cornua diva</l>
                <l xml:id="d004l957" n="957">Succinxit radiis, quam cum Endymiona per altos</l>
                <l xml:id="d004l958" n="958">Errantem colles et agentem armenta secuta est;</l>
                <l xml:id="d004l959" n="959">Sidera fulserunt atque improvisa repente</l>
                <l xml:id="d004l960" n="960">Lux micuit dulces pandens ex aethere cantus.</l>
                <l xml:id="d004l961" n="961">Clara dies aderat caelo et iam sidus aperto</l>
                <l xml:id="d004l962" n="962">Sacra Dionaeum referebat lumina cogens</l>
                <l xml:id="d004l963" n="963">Agmina stellarum, Phrygia cum pandit ab Ida</l>
                <l xml:id="d004l964" n="964">Purpureas Aurora fores et plena rosarum</l>
                <l xml:id="d004l965" n="965">Atria et Herculeum pellebat Phoebus ad Oetam</l>
                <l xml:id="d004l966" n="966">Astra, fugans tacitas altis e montibus umbras,</l>
                <l xml:id="d004l967" n="967">Cum coetus iuvenum convenit. Limina hiantes</l>
                <l xml:id="d004l968" n="968">Observant primi, occurrunt frondentis olivae</l>
                <l xml:id="d004l969" n="969">Tendentes dextra ramum niveisque nitenteis</l>
                <l xml:id="d004l970" n="970">Vestibus educuntque ducem; dein templa vaporant</l>
                <l xml:id="d004l971" n="971">Thure, halant arae et quicquid Panchaia profert</l>
                <l xml:id="d004l972" n="972">Fundere delubrisque ignes adolere Sabaeos.</l>
                <l xml:id="d004l973" n="973">Ipsi aras circum mussant et dona ministri</l>
                <l xml:id="d004l974" n="974">Imponunt onerantque auro fremuitque sacerdos:</l>
                <l xml:id="d004l975" n="975">"Hoc agite!" et terram petiit summissus ad imam.</l>
                <l xml:id="d004l976" n="976">Pocula tum porgunt dextris et munera libant</l>
                <l xml:id="d004l977" n="977">Intemerata focis. Perfecto hinc laetus honore</l>
                <l xml:id="d004l978" n="978">Dux prodit foribus templi plausuque secundo</l>
                <l xml:id="d004l979" n="979">Excipiunt primi. Tandem progressus Ubaldus</l>
                <l xml:id="d004l980" n="980">Hispanam conscendit equam, qua pulchrior ulla</l>
                <l xml:id="d004l981" n="981">Non fuit Hesperia in magna. Clamore Pisaurum</l>
                <l xml:id="d004l982" n="982">Insonat illustris nomen volitatque per ora</l>
                <l xml:id="d004l983" n="983">Principis et cuncti felicia summa precantur.</l>
                <l xml:id="d004l984" n="984">Insuper e tectis flores celsisque fenestris</l>
                <l xml:id="d004l985" n="985">Serta pluunt nimbi et virides atque omnia plenis</l>
                <l xml:id="d004l986" n="986">Sparguntur dextris. Tum picta aulaea superbis</l>
                <l xml:id="d004l987" n="987">Haerent parietibus, dein per convexa viarum</l>
                <l xml:id="d004l988" n="988">Armaque Amyclaeique arcus Cressaeque pharetrae</l>
                <l xml:id="d004l989" n="989">Pendent victricique manu suspensa trophea;</l>
                <l xml:id="d004l990" n="990">Tum scenae et mimi spectacula inania reddunt.</l>
                <l xml:id="d004l991" n="991">Circumstat trepidum vulgus, mugit via longo</l>
                <l xml:id="d004l992" n="992">Ordine clamantum fremitu vallesque resultant.</l>
                <l xml:id="d004l993" n="993">Tandem inter sonitumque tubae plausumque faventum</l>
                <l xml:id="d004l994" n="994">Regaleis adeuntque domos gradibusque canoro</l>
                <l xml:id="d004l995" n="995">Incedunt clamore omneis atque atria miscent.</l>
                <l xml:id="d004l996" n="996">Inde ubi venerunt ducis ad penetralia magni,</l>
                <l xml:id="d004l997" n="997">Subsedit clamor primi iuvenumque sub altos</l>
                <l xml:id="d004l998" n="998">Tollenteis humeros solio imposuere paterno.</l>
                <l xml:id="d004l999" n="999">Sed quia iam melior fuerat pars acta diei</l>
                <l xml:id="d004l1000" n="1000">Noxque alto caeli properabat culmine rubro</l>
                <l xml:id="d004l1001" n="1001">Phoebus et Oceani tingebat in aequore currus,</l>
                <l xml:id="d004l1002" n="1002">Dimisit iuvenes princeps et nocte quietem</l>
                <l xml:id="d004l1003" n="1003">Carpebat nigra, cum cari venit imago et</l>
                <l xml:id="d004l1004" n="1004">Insomnis patris et summa in testudine tecti</l>
                <l xml:id="d004l1005" n="1005">(Nec sopor illud erat, sed vultum atque ora parentis</l>
                <l xml:id="d004l1006" n="1006">Noscebat) tales eduxit pectore voces:</l>
                <l xml:id="d004l1007" n="1007">"Desine, nate, meae spes unica, nate, quietis,</l>
                <l xml:id="d004l1008" n="1008">Lugere; en vitam divina per omnia duco.</l>
                <l xml:id="d004l1009" n="1009">Vita autem vestra est lethum, lethum optima vita.</l>
                <l xml:id="d004l1010" n="1010">Vivo autem (mihi crede) deum caelestia, nate,</l>
                <l xml:id="d004l1011" n="1011">Regna tenens. Longos iam comprime, comprime luctus.</l>
                <l xml:id="d004l1012" n="1012">Imperium capias, rege nunc iustissima lora;</l>
                <l xml:id="d004l1013" n="1013">Nusquam abero; et quamvis multo Fortuna labore</l>
                <l xml:id="d004l1014" n="1014">Regno adversa cadet, supera. Nam turbine divae</l>
                <l xml:id="d004l1015" n="1015">Quid levius divaeque bonis? Discrimina rerum</l>
                <l xml:id="d004l1016" n="1016">Assiduusque labor nunc nomen principis augent;</l>
                <l xml:id="d004l1017" n="1017">Ardua virtutis namque est via perque labores</l>
                <l xml:id="d004l1018" n="1018">Tendimus optatum ad regnum sedesque quietas.</l>
                <l xml:id="d004l1019" n="1019">Hoc vitae est templum (digitoque aperire videbat</l>
                <l xml:id="d004l1020" n="1020">Templum ingens); hoc nunc hominum sator atque deorum</l>
                <l xml:id="d004l1021" n="1021">Constituit mihi. Tu verbis mentem insere nostris.</l>
                <l xml:id="d004l1022" n="1022">Cernis quis medio globus undique et undique iusto</l>
                <l xml:id="d004l1023" n="1023">Pondere libratus tenuique immotus in axe</l>
                <l xml:id="d004l1024" n="1024">Maiorique globo ambitus cogatur in orbem.</l>
                <l xml:id="d004l1025" n="1025">Terra illa est homini a summo concessa Tonante;</l>
                <l xml:id="d004l1026" n="1026">Gratius et nihil est ipsi, quam legibus apta</l>
                <l xml:id="d004l1027" n="1027">Concilia et coetus hominum, quos dicitis urbes</l>
                <l xml:id="d004l1028" n="1028">Quique suam ob patriam pugnando vulnera passi,</l>
                <l xml:id="d004l1029" n="1029">Ut sacram efflarunt animam, sub flumine puro</l>
                <l xml:id="d004l1030" n="1030">Abluti volitant, superis ubi lucida flammis</l>
                <l xml:id="d004l1031" n="1031">Lactea felici praepanditur orbita tractu.</l>
                <l xml:id="d004l1032" n="1032">Contemplare ignes et celsi sidera caeli:</l>
                <l xml:id="d004l1033" n="1033">Hic errant alia atque alia in vestigia lucent</l>
                <l xml:id="d004l1034" n="1034">Immota et quotquot rutila pascuntur in aethra</l>
                <l xml:id="d004l1035" n="1035">Exsuperant orbem terrae, quae tanta videtur</l>
                <l xml:id="d004l1036" n="1036">Indoctis. Viden Oceanum per littora curva</l>
                <l xml:id="d004l1037" n="1037">Plangentem? Num tam magnus quem dicere magnum</l>
                <l xml:id="d004l1038" n="1038">Ausint mortales, quo tot spumantia currunt</l>
                <l xml:id="d004l1039" n="1039">Flumina? Sed flumen spectanti haec posse videri,</l>
                <l xml:id="d004l1040" n="1040">Nate, puta atque animum nunc per sublimia tolle.</l>
                <l xml:id="d004l1041" n="1041">Omnia, nate, novem sunt connexa omnia caeli</l>
                <l xml:id="d004l1042" n="1042">Orbibus atque globis; caelestis et extimus unus</l>
                <l xml:id="d004l1043" n="1043">Circumiit complexu alios, ubi sidera fixa</l>
                <l xml:id="d004l1044" n="1044">Sunt, ubi stellarum nitidi aeternique meatus.</l>
                <l xml:id="d004l1045" n="1045">Huic septem subiecti alii: tenet illa priorem</l>
                <l xml:id="d004l1046" n="1046">Quae vulgo humanis fertur Saturnia terris;</l>
                <l xml:id="d004l1047" n="1047">Proximus huic haeret felix nitor atque salubris,</l>
                <l xml:id="d004l1048" n="1048">Iuppiter, horrendique est Martis circulus ille;</l>
                <l xml:id="d004l1049" n="1049">Obtinet hinc mediam regionem luminis almus</l>
                <l xml:id="d004l1050" n="1050">Caelestis princeps Phoebus, lux optima mundi,</l>
                <l xml:id="d004l1051" n="1051">Optima temperies, tam magnus ut omnia solus</l>
                <l xml:id="d004l1052" n="1052">Compleat, ut clara radiorum lampade lustret.</l>
                <l xml:id="d004l1053" n="1053">Mercurio Venus et citimae globus imminet ille</l>
                <l xml:id="d004l1054" n="1054">Lunae, quae, Solis radiis succensa, minorem</l>
                <l xml:id="d004l1055" n="1055">Assiduo cursu nunc circumvolvitur annum.</l>
                <l xml:id="d004l1056" n="1056">Hic ille est dulcis sonus et caelestis origo</l>
                <l xml:id="d004l1057" n="1057">Concentus, spatiis qui iunctus et undique punctis</l>
                <l xml:id="d004l1058" n="1058">Imparibus tamen et summa ratione Tonantis</l>
                <l xml:id="d004l1059" n="1059">Distinctis, motu assiduo impulsuque cietur.</l>
                <l xml:id="d004l1060" n="1060">Infima quaeque sono semper graviore moventur.</l>
                <l xml:id="d004l1061" n="1061">Sic fert natura; at sonitu vertuntur acuto</l>
                <l xml:id="d004l1062" n="1062">Extima concordem et gignunt super aethera cantum.</l>
                <l xml:id="d004l1063" n="1063">Hinc docti illustresque viri, qui humana colebant</l>
                <l xml:id="d004l1064" n="1064">Corpore, divina ast animo ingenioque, tulere</l>
                <l xml:id="d004l1065" n="1065">Caelestem in terras cantum, cum pollice nervi</l>
                <l xml:id="d004l1066" n="1066">Impulsi dulcemque animis suavemque crearent</l>
                <l xml:id="d004l1067" n="1067">Concentum. At vero ne nunc mirabere, nate,</l>
                <l xml:id="d004l1068" n="1068">Ni terrae accipiant sonitum, qui excitus in orbe</l>
                <l xml:id="d004l1069" n="1069">Aethereo, tanto modulatu sidera complet;</l>
                <l xml:id="d004l1070" n="1070">Namque aures hominum ingenti clamore sonoque</l>
                <l xml:id="d004l1071" n="1071">Obtusae, opplevere viam, quo corpora sensu</l>
                <l xml:id="d004l1072" n="1072">Paene vacant sensuque est nullus durior illo,</l>
                <l xml:id="d004l1073" n="1073">Haud secus ac septem discretus in ostia Nilus,</l>
                <l xml:id="d004l1074" n="1074">In Catadupa altis rapida cum montibus alveo</l>
                <l xml:id="d004l1075" n="1075">Praecipitat cautes elidens, cuncta fragore</l>
                <l xml:id="d004l1076" n="1076">Lustra sonant strepitu et rauco septemfluus amnis</l>
                <l xml:id="d004l1077" n="1077">Obstruit agricolarum aures atque arripit omnem</l>
                <l xml:id="d004l1078" n="1078">Auditus sensum. Lunae mortalia subsunt</l>
                <l xml:id="d004l1079" n="1079">Omnia; verum animi caelesteis corporis illo</l>
                <l xml:id="d004l1080" n="1080">Cortice subducti numquam moriuntur et ardent</l>
                <l xml:id="d004l1081" n="1081">Semper sublimes, semper mortalia temnunt.</l>
                <l xml:id="d004l1082" n="1082">Aspice nunc terram, quaedam quam ut cingula in orbem</l>
                <l xml:id="d004l1083" n="1083">Collegere artum, dextra laevaque trahuntur.</l>
                <l xml:id="d004l1084" n="1084">Extrema illa duo diversa atque imbribus atris</l>
                <l xml:id="d004l1085" n="1085">Verticibus caeli ac tristi riguere pruina.</l>
                <l xml:id="d004l1086" n="1086">Sole rubet medium assiduo torretur et igni.</l>
                <l xml:id="d004l1087" n="1087">Humano generi concessa en munere divum</l>
                <l xml:id="d004l1088" n="1088">Sunt gemina. Hoc nunc vos subiectum Aquiloni tenetis,</l>
                <l xml:id="d004l1089" n="1089">Australe ast quicumque colunt vestigia vobis</l>
                <l xml:id="d004l1090" n="1090">Urgent adversa. Hic animum ad sublimia tolle.</l>
                <l xml:id="d004l1091" n="1091">Terra etenim ut cernis brevis est quaedam insula magno</l>
                <l xml:id="d004l1092" n="1092">Circumfusa mari. Quidnam divina videntur?</l>
                <l xml:id="d004l1093" n="1093">Ornandus virtute animus, caelestia semper</l>
                <l xml:id="d004l1094" n="1094">Spectet et exoptet, mortalia munera spernat.</l>
                <l xml:id="d004l1095" n="1095">Iamque vale, ad superos redeo. Tu ducere vitam,</l>
                <l xml:id="d004l1096" n="1096">Princeps, ut princeps, princeps efflare memento".</l>
                <l xml:id="d004l1097" n="1097">Haec ait et nati complexu affixus inhaesit</l>
                <l xml:id="d004l1098" n="1098">Exardens totus radiis vultusque nitentem</l>
                <l xml:id="d004l1099" n="1099">Lampada celavit tenuesque refulsit in auras.</l>
            </div1>
        </body>
    </text>
</TEI>
