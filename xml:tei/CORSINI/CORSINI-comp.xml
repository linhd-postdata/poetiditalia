<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CORSINI-comp">
                    <title>compendium in vitam Cosmi Medicis ad Laurentium Medicem</title>
                    <title type="short">compendium in vitam Cosmi Medicis</title>
                    <abbr>comp.</abbr>
                    <bibl>L. Juhász, 1934</bibl>
                </title>
                <author xml:id="CORSINI" n="181.000">
                    <name>Corsini, Amerigo</name>
                    <date>Firenze 1442 - 1501</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Amerigo Corsini</persName>
                    <abbr>CORSINI</abbr>
                </author>
                <respStmt>
                    <resp>Reference basis text</resp>
                    <name>L. Juhász, 1934</name>
                </respStmt>
            </titleStmt>
            <extent>
                <measure unit="words" quantity="9427">9427</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>L. Juhász, 1934</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d000" type="section" decls="#md" met="E">
                <head>
                    <title>dedicatio</title>
                    <abbr>dedic.</abbr>
                    <bibl source="digital">Annachiara Barizza</bibl>
                </head>
                <l xml:id="d000l1" n="1">Mittit Amerigus tibi, Laurens inclite, versus,</l>
                <l xml:id="d000l2" n="2">Qui pedibus trepidis atria magna petunt.</l>
                <l xml:id="d000l3" n="3">Nec mirum, quoniam non doctus carmina vates</l>
                <l xml:id="d000l4" n="4">Dictitat, immo rudis institor illa tulit.</l>
                <l xml:id="d000l5" n="5">Sed tibi, quem referunt, commendet carmina Cosmus,</l>
                <l xml:id="d000l6" n="6">Cosmus, Tyrrheni gloria magna soli.</l>
            </div1>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Annachiara Barizza</bibl>
                </head>
                <l xml:id="d001l1" n="1">Candida lux mundi, vatum sanctissime custos,</l>
                <l xml:id="d001l2" n="2">Qui genus humanum servas, qui luminis auctor</l>
                <l xml:id="d001l3" n="3">Lampade Phoebea perlustras saecula cuncta,</l>
                <l xml:id="d001l4" n="4">Te precor, indignus quamvis tua numina adire</l>
                <l xml:id="d001l5" n="5">Nunc ausim et vatum pertingere sacra profanus</l>
                <l xml:id="d001l6" n="6">Aggrediar, supplexque tuum nunc numen adoro,</l>
                <l xml:id="d001l7" n="7">Pulcher Apollo, meis praesens nunc annue coeptis</l>
                <l xml:id="d001l8" n="8">Et iubeas Cosmi describere facta parentis</l>
                <l xml:id="d001l9" n="9">Magnanimique viri laudes attollere versu</l>
                <l xml:id="d001l10" n="10">Castaliosque mihi sanctos infunde liquores.</l>
                <l xml:id="d001l11" n="11">Da vires semperque velis fulcire labantem,</l>
                <l xml:id="d001l12" n="12">Maxima namque humeris geritur nunc sarcina nostris.</l>
                <l xml:id="d001l13" n="13">Sic igitur sacro aggrediar iam numine fretus</l>
                <l xml:id="d001l14" n="14">Et tua describam nunc: primum tempora, Cosme,</l>
                <l xml:id="d001l15" n="15">Cosme, dabis nostris iam primum exordia chartis.</l>
                <l xml:id="d001l16" n="16">Aurea fulserunt, fulserunt aurea certe</l>
                <l xml:id="d001l17" n="17">Saecula, cum magnum vidit Florentia Cosmum</l>
                <l xml:id="d001l18" n="18">Gestantem patriae curas et cuncta gerentem.</l>
                <l xml:id="d001l19" n="19">Namque fides, spes certa simul sanctusque deorum</l>
                <l xml:id="d001l20" n="20">Cultus et humanam servans concordia gentem</l>
                <l xml:id="d001l21" n="21">Providaque in dubiis surgens sapientia rebus</l>
                <l xml:id="d001l22" n="22">Et quae ferventes sensus contemperat omnes</l>
                <l xml:id="d001l23" n="23">Quaequa resistit agens, nostram viguere per urbem.</l>
                <l xml:id="d001l24" n="24">Exemplis accensa suis tunc maxima virtus</l>
                <l xml:id="d001l25" n="25">Fulsit et ardentes ad sidera sustulit ortus.</l>
                <l xml:id="d001l26" n="26">Hoc duce surgentes in te penitusque ruentes</l>
                <l xml:id="d001l27" n="27">Bellorum fluctus horres, Florentia, nullos.</l>
                <l xml:id="d001l28" n="28">Quin reges cessere tuis, cessere tyranni</l>
                <l xml:id="d001l29" n="29">Viribus atque animos fracti posuere minaces</l>
                <l xml:id="d001l30" n="30">Bebriacique duces tumidi Venetumque senatus</l>
                <l xml:id="d001l31" n="31">In leges pacis veniunt et foedera firmant.</l>
                <l xml:id="d001l32" n="32">Hoc duce finitimae gentes populique propinqui</l>
                <l xml:id="d001l33" n="33">Attoniti iura accipiunt et iussa facessunt.</l>
                <l xml:id="d001l34" n="34">Nec magis horrescunt generosi bella leonis</l>
                <l xml:id="d001l35" n="35">Horrida, quam fidei mirantur numina sanctae</l>
                <l xml:id="d001l36" n="36">Florentis populi, summa et pietate moventur.</l>
                <l xml:id="d001l37" n="37">Sed libet hinc magnum primaque ab origine Cosmum</l>
                <l xml:id="d001l38" n="38">Dicere et in Medicas producere carmina laudes.</l>
                <l xml:id="d001l39" n="39">Iuppiter omnipotens clari de vertice Olympi</l>
                <l xml:id="d001l40" n="40">Prospiciens terras nostram deflexit ad urbem</l>
                <l xml:id="d001l41" n="41">Lumina et immensae tandem bonitatis amorem</l>
                <l xml:id="d001l42" n="42">Fundit et igniferis verbo sic imperat astris:</l>
                <l xml:id="d001l43" n="43">"Astra, meis aures, iubeo, ne claudite dictis,</l>
                <l xml:id="d001l44" n="44">Quaeque ferum terris aspectum, quaeque malignum</l>
                <l xml:id="d001l45" n="45">Traditis Etruscis, adversum quaerite caelum</l>
                <l xml:id="d001l46" n="46">Oppositique poli terris infundite lumen,</l>
                <l xml:id="d001l47" n="47">Vosque, meae laudes et dulcia pignora, nati,</l>
                <l xml:id="d001l48" n="48">Pulchra Venus, pulchro quae fulges sidere semper,</l>
                <l xml:id="d001l49" n="49">I, placidas accede domos et tecta benigna</l>
                <l xml:id="d001l50" n="50">Ingredere et, qua parte magis meliusve refulges,</l>
                <l xml:id="d001l51" n="51">Siste gradum et placidum terris infunde decorem.</l>
                <l xml:id="d001l52" n="52">Cylleni facunde, deum qui iussa per auras</l>
                <l xml:id="d001l53" n="53">Fersque refers, fido et constanti pectore servas,</l>
                <l xml:id="d001l54" n="54">Nunc tua, nunc opus est, concedat gratia nostro,</l>
                <l xml:id="d001l55" n="55">Qui mox sublimi demissus ab aethere alumnus</l>
                <l xml:id="d001l56" n="56">Humanas sedes et corporis antra subibit.</l>
                <l xml:id="d001l57" n="57">Prospera quin assint ardentis sidera Martis,</l>
                <l xml:id="d001l58" n="58">Caetera nunc praestent, quem possunt, astra favorem.</l>
                <l xml:id="d001l59" n="59">Tuque, tuis radiis totum qui circuis orbem,</l>
                <l xml:id="d001l60" n="60">Sol dilecte mihi, nunc ulnis excipe sacris</l>
                <l xml:id="d001l61" n="61">Nascentem Medica puerum de stirpe, Iohannes</l>
                <l xml:id="d001l62" n="62">Cui pater egregius meritis et munere gratus</l>
                <l xml:id="d001l63" n="63">Caelicolis, magnum magno quem nomine Cosmum</l>
                <l xml:id="d001l64" n="64">Appellent summoque habeant in honore minores.</l>
                <l xml:id="d001l65" n="65">Huic dabis Herculeos grandes superare labores</l>
                <l xml:id="d001l66" n="66">Illustremque virum factis acquirere famam</l>
                <l xml:id="d001l67" n="67">Egregiis tandemque sua requiescere in urbe</l>
                <l xml:id="d001l68" n="68">Divitiis clarum magnis opibusque potentem</l>
                <l xml:id="d001l69" n="69">Longaevumque senem placidam perducere vitam".</l>
                <l xml:id="d001l70" n="70">Haec ait et dictis subito tunc omnia parent.</l>
                <l xml:id="d001l71" n="71">Nascentis pueri primos sol excipit ortus.</l>
                <l xml:id="d001l72" n="72">Appellant magnum fatali nomine Cosmum.</l>
                <l xml:id="d001l73" n="73">Ast illo insignes summa pietate parentes</l>
                <l xml:id="d001l74" n="74">Suscepto gaudent, iussis et numine divum</l>
                <l xml:id="d001l75" n="75">Templa adeunt moniti atque ingentia munera donant.</l>
                <l xml:id="d001l76" n="76">Mox, simul ac vitam dulces incepit et auras</l>
                <l xml:id="d001l77" n="77">Carpere et in gremio carae perludere matris,</l>
                <l xml:id="d001l78" n="78">Multa monent vigilem, sopitum plurima tangunt</l>
                <l xml:id="d001l79" n="79">Signa patrem, saepe et suspensum somnia tentant.</l>
                <l xml:id="d001l80" n="80">Cogitat hinc etiam tacitus secumque volutat</l>
                <l xml:id="d001l81" n="81">Miraturque graves puerili in pectore curas</l>
                <l xml:id="d001l82" n="82">Consiliumque senis teneris miratur in annis.</l>
                <l xml:id="d001l83" n="83">Quin etiam totam vulgatur fama per urbem</l>
                <l xml:id="d001l84" n="84">Hunc fore, qui, veluti mensuram nominis ampli</l>
                <l xml:id="d001l85" n="85">Continet, ingenti sic et virtute peracta</l>
                <l xml:id="d001l86" n="86">Compleat et gestis magnum sic nomen adaequat.</l>
                <l xml:id="d001l87" n="87">Hinc omnis pendet cari iam cura parentis,</l>
                <l xml:id="d001l88" n="88">Imbuat ut natum. Quamprimum sustinet aetas</l>
                <l xml:id="d001l89" n="89">Cecropiis studiis et doctae munere linguae.</l>
                <l xml:id="d001l90" n="90">Non natus, non ipsa patrem tum cura fefellit,</l>
                <l xml:id="d001l91" n="91">Namque Fluentinos subito sic inter alumnos</l>
                <l xml:id="d001l92" n="92">Doctior evadit longe et conspectior omni</l>
                <l xml:id="d001l93" n="93">Iam virtute micat, reliquos ut continet omnes</l>
                <l xml:id="d001l94" n="94">Pergere et aequales incenderit inclita virtus.</l>
                <l xml:id="d001l95" n="95">Ad quem tum genitor placido sic pectore fatur:</l>
                <l xml:id="d001l96" n="96">"Nate mihi solus, multis spes maxima signis,</l>
                <l xml:id="d001l97" n="97">En aetas mi grandis adest, en pectora curis</l>
                <l xml:id="d001l98" n="98">Abiectis placidam poscunt iam lassa quietem.</l>
                <l xml:id="d001l99" n="99">Grandia nostra libens adeas nunc munera, oportet,</l>
                <l xml:id="d001l100" n="100">Sive domi seu magna foris tractanda manebunt,</l>
                <l xml:id="d001l101" n="101">Nec tenerum teneris annis te terreat aetas.</l>
                <l xml:id="d001l102" n="102">Nam video, quales puerili in pectore curas</l>
                <l xml:id="d001l103" n="103">Gesseris et quantum de te sperare valemus,</l>
                <l xml:id="d001l104" n="104">Nec dixisse pudet coram. Laudata resurgit</l>
                <l xml:id="d001l105" n="105">Virtus et vires laudando suscitat omnes.</l>
                <l xml:id="d001l106" n="106">Perge, precor; factis dictisque et mente iuvabo".</l>
                <l xml:id="d001l107" n="107">Filius haec contra: "Tuus, o pater optime, summus</l>
                <l xml:id="d001l108" n="108">Cogit amor nati de me sperare, quod ipse</l>
                <l xml:id="d001l109" n="109">Non valeam aut ausim, teneris et fidere in annis.</l>
                <l xml:id="d001l110" n="110">Si tamen aspirent nostris pia numina coeptis,</l>
                <l xml:id="d001l111" n="111">Non aetas, non ipse labor, non grandia terrent</l>
                <l xml:id="d001l112" n="112">Munera: quis potero, te curis ipse levabo".</l>
                <l xml:id="d001l113" n="113">Ex illo iam cuncta domus cunctique labores</l>
                <l xml:id="d001l114" n="114">Suscepti et summa semper cum laude peracti.</l>
                <l xml:id="d001l115" n="115">Nobilis ac veluti iuvenis, cui pectora vires</l>
                <l xml:id="d001l116" n="116">Pulsant et multo calidum cor sanguine fervet,</l>
                <l xml:id="d001l117" n="117">Arte prius certa doctus monitisque magistri</l>
                <l xml:id="d001l118" n="118">Ardens in campum ad pugnam descendit equestrem,</l>
                <l xml:id="d001l119" n="119">Unde refert victor laudes et laurea dona:</l>
                <l xml:id="d001l120" n="120">Munera non aliter privata et publica Cosmus</l>
                <l xml:id="d001l121" n="121">Aggreditur magnum curarum missus in aequor,</l>
                <l xml:id="d001l122" n="122">Rettulit unde pium nomen famamque perennem.</l>
                <l xml:id="d001l123" n="123">Dicere nunc, quantum Medicum res creverit illo</l>
                <l xml:id="d001l124" n="124">Tempore vel, quanto res demum publica sumptu</l>
                <l xml:id="d001l125" n="125">Innixa imperium iam iam produxerit amplum</l>
                <l xml:id="d001l126" n="126">Sub iuga finitimis populis atque urbibus actis,</l>
                <l xml:id="d001l127" n="127">Difficile est, sed summa sequar fastigia rerum.</l>
                <l xml:id="d001l128" n="128">Iam nigra perpetuo vexabant Tartara fletu</l>
                <l xml:id="d001l129" n="129">Invisas Thuscis umbras manesque superbos</l>
                <l xml:id="d001l130" n="130">Virtutis comitis, iam custos Cerberus Orci</l>
                <l xml:id="d001l131" n="131">Dentibus infestis frendens et morsibus atris</l>
                <l xml:id="d001l132" n="132">Pallida Bebriaci foedabat membra tyranni.</l>
                <l xml:id="d001l133" n="133">Et merito, quoniam nullis, dum vita manebat,</l>
                <l xml:id="d001l134" n="134">Legibus adstrictus regni, quocunque cupido</l>
                <l xml:id="d001l135" n="135">Verterat, imperium tentat producere rupto</l>
                <l xml:id="d001l136" n="136">Foedere et indicto furit hic persaepe duello.</l>
                <l xml:id="d001l137" n="137">Ah, quotiens nostris infestus finibus arma</l>
                <l xml:id="d001l138" n="138">Intulit et placidam pervertit Marte quietem</l>
                <l xml:id="d001l139" n="139">Fraudibus aggressus patriae submittere nostrae</l>
                <l xml:id="d001l140" n="140">Libera iura suis titulis regnoque potiri.</l>
                <l xml:id="d001l141" n="141">Insurgunt contra cives, nec terruit ullus</l>
                <l xml:id="d001l142" n="142">Bellorum strepitus, manet alto corde repostus</l>
                <l xml:id="d001l143" n="143">Carus amor patriae, magnis et viribus obstat.</l>
                <l xml:id="d001l144" n="144">Nec solum nostris hostem discedere terris</l>
                <l xml:id="d001l145" n="145">Cladibus iniunctis et fractis saepe maniplis</l>
                <l xml:id="d001l146" n="146">Cogunt, sed Thuscas horrescit Gallia turmas,</l>
                <l xml:id="d001l147" n="147">Cogitur et propriam iam desperare salutem</l>
                <l xml:id="d001l148" n="148">Agminibus cedens Thuscis et lilia cernens</l>
                <l xml:id="d001l149" n="149">Rubra pererratis iam totis finibus acta.</l>
                <l xml:id="d001l150" n="150">Quod si intempestae expertus discrimina pugnae</l>
                <l xml:id="d001l151" n="151">Non foret, et propriis non esset viribus ausus</l>
                <l xml:id="d001l152" n="152">Allexandrinas devincere comminus arces</l>
                <l xml:id="d001l153" n="153">Armenicus princeps, nostris dum sumptibus Alpes</l>
                <l xml:id="d001l154" n="154">Transiit Auguti monitus se iungere castris,</l>
                <l xml:id="d001l155" n="155">Qui tum Brixenses populatus milite campos</l>
                <l xml:id="d001l156" n="156">Fluminis ad ripam castris descenderat Abdae.</l>
                <l xml:id="d001l157" n="157">Sed furor intrepidus pugnandi Gallicus ardet</l>
                <l xml:id="d001l158" n="158">Certaque vincendi stimulat spes ipsa furentem.</l>
                <l xml:id="d001l159" n="159">Non tempus pugnae, non multa. pericula pendet,</l>
                <l xml:id="d001l160" n="160">Sed dedit, heu, meritas ducis imprudentia poenas.</l>
                <l xml:id="d001l161" n="161">Nam fracto caesoque simul tum milite captus</l>
                <l xml:id="d001l162" n="162">Armenicus princeps accepto vulnere parvo</l>
                <l xml:id="d001l163" n="163">Allexandrinam expirat perductus in urbem.</l>
                <l xml:id="d001l164" n="164">Consiliis, inquam, Auguti si credere princeps</l>
                <l xml:id="d001l165" n="165">Armenicus sciret velletque audire monentem,</l>
                <l xml:id="d001l166" n="166">Tum demum potuit tanto succumbere bello</l>
                <l xml:id="d001l167" n="167">Bebriacus solis confisus moenibus urbis,</l>
                <l xml:id="d001l168" n="168">Nec Cisalpini vererentur signa coloni</l>
                <l xml:id="d001l169" n="169">Serpentis viridis puerum nunc ore prementis.</l>
                <l xml:id="d001l170" n="170">Forsitan et Thusci videas nunc rubra leonis</l>
                <l xml:id="d001l171" n="171">Per Cisalpinos venerari lilia Gallos.</l>
                <l xml:id="d001l172" n="172">Sed modo, qui victus victricia cernere signa</l>
                <l xml:id="d001l173" n="173">Et timet et parum se tutum credit in urbe,</l>
                <l xml:id="d001l174" n="174">Illo quam primum tanto certamine victor</l>
                <l xml:id="d001l175" n="175">Insurgit, furit ac instat minabundus et ardet.</l>
                <l xml:id="d001l176" n="176">Non aliter, quam flamma diu suppressa resumptis</l>
                <l xml:id="d001l177" n="177">Viribus assurgit seseque per arida miscet</l>
                <l xml:id="d001l178" n="178">Nutrimenta furens aestusque ad sidera tollit;</l>
                <l xml:id="d001l179" n="179">Cuncta vorat fremitu magno longeque vagatur.</l>
                <l xml:id="d001l180" n="180">Hinc dux Bebriacus constructo milite totis</l>
                <l xml:id="d001l181" n="181">Viribus aggreditur Thuscas deperdere turmas,</l>
                <l xml:id="d001l182" n="182">Sed ducis Auguti tutas prudentia reddit</l>
                <l xml:id="d001l183" n="183">Incolumisque viam secat hostes inter et arma.</l>
                <l xml:id="d001l184" n="184">Nec quamvis magna perculsus clade senatus</l>
                <l xml:id="d001l185" n="185">Defuit Etruscus, non ullis territus armis</l>
                <l xml:id="d001l186" n="186">Succubuit multoque magis tum nititur audens.</l>
                <l xml:id="d001l187" n="187">Neve Padi ripas dubitat coniungere ponte</l>
                <l xml:id="d001l188" n="188">Immensis trabibus tum magnis sumptibus acto,</l>
                <l xml:id="d001l189" n="189">Eridanus qua parte tuis, Placentia, campis</l>
                <l xml:id="d001l190" n="190">Defluit et rapidis nonnunquam volvitur undis.</l>
                <l xml:id="d001l191" n="191">Hinc per te primum pacis tum mentio facta,</l>
                <l xml:id="d001l192" n="192">Bebriace; at non pacis amor, non ipsa quietis</l>
                <l xml:id="d001l193" n="193">Dulcedo invitant, sed tanto Gallia bello</l>
                <l xml:id="d001l194" n="194">Fessa monet tantisque, malis exterrita cedit</l>
                <l xml:id="d001l195" n="195">Mens tua fallaci sperans se vincere fraude,</l>
                <l xml:id="d001l196" n="196">Otia dum simulas nobiscum et foedera iungis.</l>
                <l xml:id="d001l197" n="197">At non plus uno durant haec otia lustro;</l>
                <l xml:id="d001l198" n="198">Rumpendae pacis causas bellique movendi</l>
                <l xml:id="d001l199" n="199">Commentus plures fines invadis et agros.</l>
                <l xml:id="d001l200" n="200">Sed pater omnipotens, oculis qui conspicit aequis</l>
                <l xml:id="d001l201" n="201">Cuncta pari ac recta librans mortalia lance,</l>
                <l xml:id="d001l202" n="202">Non impune sinit tantas committere fraudes.</l>
                <l xml:id="d001l203" n="203">Nam iubet actutum fatalia stamina Parcas</l>
                <l xml:id="d001l204" n="204">Frangere et exosam Galeacti claudere vitam,</l>
                <l xml:id="d001l205" n="205">Ablegat atque umbras Erebo noctique profundae</l>
                <l xml:id="d001l206" n="206">Sisypheo mandans torqueri pondere manes.</l>
                <l xml:id="d001l207" n="207">Ergo tot incassum sumpti coeptique labores</l>
                <l xml:id="d001l208" n="208">Tam subito pereunt, quin magnis cladibus urgent</l>
                <l xml:id="d001l209" n="209">Natos et turpi funestant caede penates.</l>
                <l xml:id="d001l210" n="210">Illico namque omnes, quos saevi dira tyranni</l>
                <l xml:id="d001l211" n="211">Ambitio extorres patria regnoque fugavit,</l>
                <l xml:id="d001l212" n="212">Conspirant magno iungentes agmine turmas.</l>
                <l xml:id="d001l213" n="213">Unusquisque suis tentat pro viribus audens,</l>
                <l xml:id="d001l214" n="214">Sperat et amissos raptosque resumere fasces</l>
                <l xml:id="d001l215" n="215">Et regni titulos ardens affectat avitos,</l>
                <l xml:id="d001l216" n="216">Armat et intrepidos multis accensa querelis</l>
                <l xml:id="d001l217" n="217">Tum vindicta viros acuitque in mente furorem</l>
                <l xml:id="d001l218" n="218">Teque ducem tantis sumunt, Florentia, rebus</l>
                <l xml:id="d001l219" n="219">Auspiciisque tuis hostiles milite campos</l>
                <l xml:id="d001l220" n="220">Irrumpunt agrosque simul populantur et urbes.</l>
                <l xml:id="d001l221" n="221">Vi partim partimque metu partimque benigna</l>
                <l xml:id="d001l222" n="222">Fronte suos noscunt dominos illisque receptis</l>
                <l xml:id="d001l223" n="223">Laetantur vulgo et sublato murmure plaudent.</l>
                <l xml:id="d001l224" n="224">Sic igitur tanti et tam magni nominis heres</l>
                <l xml:id="d001l225" n="225">Vix Mediolani princeps tunc imperat urbi</l>
                <l xml:id="d001l226" n="226">Bacchaturque furens ira noxaeque paternae</l>
                <l xml:id="d001l227" n="227">Dat poenas proprio diffundens sanguine vitam.</l>
                <l xml:id="d001l228" n="228">Gallia dum tanto bellorum fluctuat aestu</l>
                <l xml:id="d001l229" n="229">Transque Padum citraque simul, dum cladibus amnis</l>
                <l xml:id="d001l230" n="230">Luctatur miseris,, veteris Florentia belli</l>
                <l xml:id="d001l231" n="231">Non oblita, suis quondam quod finibus infert</l>
                <l xml:id="d001l232" n="232">Pisa Fluentinis semper contraria rebus</l>
                <l xml:id="d001l233" n="233">Quodque mali nuper Galeacti partibus haerens</l>
                <l xml:id="d001l234" n="234">Ingerit atque urbem quanto discrimine versat,</l>
                <l xml:id="d001l235" n="235">Haud ignara videt, tantis edocta periclis</l>
                <l xml:id="d001l236" n="236">Tempus adesse putat Pisas tum subdere posse.</l>
                <l xml:id="d001l237" n="237">Posthabitis igitur reliquis Florentia curis</l>
                <l xml:id="d001l238" n="238">Pisano solum totis tum viribus ardens</l>
                <l xml:id="d001l239" n="239">Incumbit bello, magnis nec sumptibus ullis</l>
                <l xml:id="d001l240" n="240">Parcitur atque una concurrunt mente vicissim</l>
                <l xml:id="d001l241" n="241">Et populus summique patres totusque senatus.</l>
                <l xml:id="d001l242" n="242">Quisquis ab incepto nunquam desistere bello</l>
                <l xml:id="d001l243" n="243">Hortatur, donec Tyrrheni signa leonis</l>
                <l xml:id="d001l244" n="244">Pisanis cernant sublimia turribus altis</l>
                <l xml:id="d001l245" n="245">Iactari vento atque aura crepitante moveri.</l>
                <l xml:id="d001l246" n="246">Conflaturque brevi pulchris exercitus armis</l>
                <l xml:id="d001l247" n="247">Insignis multisque virorum milibus ingens.</l>
                <l xml:id="d001l248" n="248">Omnia quaeque vident superandis urbibus apta,</l>
                <l xml:id="d001l249" n="249">Instrumenta parant, ingenti mole boardae</l>
                <l xml:id="d001l250" n="250">Curribus aptantur magno terrore ruinam</l>
                <l xml:id="d001l251" n="251">Moenibus atque urbi summa cum clade ferentes.</l>
                <l xml:id="d001l252" n="252">Albitiusque Masus Ginusque Caponius ipsis</l>
                <l xml:id="d001l253" n="253">Praepositi castris praestantes nomine cives</l>
                <l xml:id="d001l254" n="254">Artibus et belli insignes, qui cuncta gubernent</l>
                <l xml:id="d001l255" n="255">Quique regant cunctis summa virtute verendi.</l>
                <l xml:id="d001l256" n="256">Compositis igitur rebus, tum rite paratis</l>
                <l xml:id="d001l257" n="257">Irrumpunt subito fines Pisisque sub ipsis</l>
                <l xml:id="d001l258" n="258">Castra locant et campos omnes milite complent.</l>
                <l xml:id="d001l259" n="259">Saepius ac veluti cum magnis imbribus Arnus</l>
                <l xml:id="d001l260" n="260">Planitiem totam ripas egressus inundat,</l>
                <l xml:id="d001l261" n="261">Cuncta trahit secum rapidus villasque domosque</l>
                <l xml:id="d001l262" n="262">Subvertit Pisasque infestis percutit undis:</l>
                <l xml:id="d001l263" n="263">Haud aliter furibunda ruit manus omnis et agros</l>
                <l xml:id="d001l264" n="264">Diripiunt ferro, villas atque oppida vertunt.</l>
                <l xml:id="d001l265" n="265">Nil obstat, donec Pisarum moenia cingant</l>
                <l xml:id="d001l266" n="266">Milite et infestis quatiant saepe ictibus urbem.</l>
                <l xml:id="d001l267" n="267">Utque mari ac terris aditus claudatur ubique</l>
                <l xml:id="d001l268" n="268">Horribilisque premat clausos penuria cives,</l>
                <l xml:id="d001l269" n="269">Cogat et invitos Tyrrheni iura leonis</l>
                <l xml:id="d001l270" n="270">Accipere et nostris submittere legibus urbem,</l>
                <l xml:id="d001l271" n="271">Ad mare supra Arnum vicinus ducitur urbi</l>
                <l xml:id="d001l272" n="272">Pons sudibus firmatus aquis trabibusque refixus;</l>
                <l xml:id="d001l273" n="273">Quove foret tutus, ripa munitur utraque</l>
                <l xml:id="d001l274" n="274">Castellis valido defensis milite semper.</l>
                <l xml:id="d001l275" n="275">Hincque fames et dura viris affertur egestas</l>
                <l xml:id="d001l276" n="276">Obsessis, hine immundis animalibus audent</l>
                <l xml:id="d001l277" n="277">Consumptis herbis miseram deducere vitam</l>
                <l xml:id="d001l278" n="278">Quaeque extrema pati obdurata mente parati.</l>
                <l xml:id="d001l279" n="279">Dura sed ipsa fames ac imperiosa coegit</l>
                <l xml:id="d001l280" n="280">Cedere, quodque necesse foret tum flectere mentem,</l>
                <l xml:id="d001l281" n="281">Ostendit, populi cum passim languida cernant</l>
                <l xml:id="d001l282" n="282">Corpora per vicos et compita strata iacere.</l>
                <l xml:id="d001l283" n="283">Et moribunda deos omnes hominesque precari.</l>
                <l xml:id="d001l284" n="284">Aemula tum demum Tyrrheni Pisa leonis</l>
                <l xml:id="d001l285" n="285">Urbsque potens et multis quondam ornata tropaeis</l>
                <l xml:id="d001l286" n="286">Imperio devicta tuo cessit, Florentia, magnum</l>
                <l xml:id="d001l287" n="287">Incrementum addens titulis urbique decorem,</l>
                <l xml:id="d001l288" n="288">Quae docuit, quantum fortunae fidere quisquam</l>
                <l xml:id="d001l289" n="289">Debeat et quantum humanae fiducia sortis</l>
                <l xml:id="d001l290" n="290">Vana sit instabili pervertens omnia motu.</l>
                <l xml:id="d001l291" n="291">Nam modo, qui soliti fuerant dare iura rogati</l>
                <l xml:id="d001l292" n="292">Et dictare suis populis legesque iubere,</l>
                <l xml:id="d001l293" n="293">Mox patriam dulcesque domos sanctosque penates</l>
                <l xml:id="d001l294" n="294">Linquere et invisis dominis parere coacti.</l>
                <l xml:id="d001l295" n="295">Quique suum servare decus patriamque tueri</l>
                <l xml:id="d001l296" n="296">Vix sperant humilique deos paulo ante precantur</l>
                <l xml:id="d001l297" n="297">Voce diuturno se posse resistere bello,</l>
                <l xml:id="d001l298" n="298">Hostibus imperium mox produxere subactis</l>
                <l xml:id="d001l299" n="299">Victoresque suis opibus vicere potentem</l>
                <l xml:id="d001l300" n="300">Armis et longo regnantem tempore Pisam.</l>
                <l xml:id="d001l301" n="301">Sicque suas fortuna vices variata gubernat</l>
                <l xml:id="d001l302" n="302">Instabilisque manens adversis prospera semper</l>
                <l xml:id="d001l303" n="303">Miscet nonnunquam praeponens infima summis.</l>
                <l xml:id="d001l304" n="304">Sic visum superis, nimium ne laeta superbos</l>
                <l xml:id="d001l305" n="305">Extollant, miseros nimium ne tristia laedant.</l>
                <l xml:id="d001l306" n="306">Ergo Fluentini tam magno munere laeti</l>
                <l xml:id="d001l307" n="307">Sacra deum per templa colunt totamque per urbem</l>
                <l xml:id="d001l308" n="308">Solemnes ducunt pompas sacrisque peractis</l>
                <l xml:id="d001l309" n="309">Annua vota iubent persolvi laeta quotannis.</l>
                <l xml:id="d001l310" n="310">Et licet in tenera Medices aetate maneret</l>
                <l xml:id="d001l311" n="311">Et tribus exactis implesset tempora lustris,</l>
                <l xml:id="d001l312" n="312">Non tamen in cunctis patriae tum defuit heros</l>
                <l xml:id="d001l313" n="313">Consiliisque puer patriam mirabile dictu</l>
                <l xml:id="d001l314" n="314">Iuvit et immensis opibus subvenit egenti.</l>
                <l xml:id="d001l315" n="315">Praestitit haec eadem, cum Ladislaus ad urbem</l>
                <l xml:id="d001l316" n="316">Infestis descendit equis Peditumque phalanges</l>
                <l xml:id="d001l317" n="317">Duxit in exitium campis villisque ruinam.</l>
                <l xml:id="d001l318" n="318">Sed Florentini celebris tunc fama per urbem</l>
                <l xml:id="d001l319" n="319">Nominis atque domus Medicae tum gloria praestans</l>
                <l xml:id="d001l320" n="320">Perterrent regem coguntque remittere bellum</l>
                <l xml:id="d001l321" n="321">Et pacis firmum nobiscum iungere foedus.</l>
                <l xml:id="d001l322" n="322">Tum primum Cortona, iugis quae prominet altis,</l>
                <l xml:id="d001l323" n="323">In nostras didicit iurare et vivere leges.</l>
                <l xml:id="d001l324" n="324">Denique parta quies, quae plures durat in annos</l>
                <l xml:id="d001l325" n="325">Et multum nostris conducit civibus urbem</l>
                <l xml:id="d001l326" n="326">Quam magnis ditata bonis monstratque cavendum,</l>
                <l xml:id="d001l327" n="327">Otia ne quis amet sanctae disrumpere pacis.</l>
                <l xml:id="d001l328" n="328">Quid referam, quanto videas tunc surgere sumptu</l>
                <l xml:id="d001l329" n="329">Publica vel quali splendescere tecta nitore</l>
                <l xml:id="d001l330" n="330">Privatim cernas? Sanctorum templa deorum,</l>
                <l xml:id="d001l331" n="331">Quidve loquar, quanto videas constructa decore?</l>
                <l xml:id="d001l332" n="332">Nec referam, quae, Cosme, tuis tum sumptibus ornas</l>
                <l xml:id="d001l333" n="333">Quaeve locas fabricanda novis suffulta columnis,</l>
                <l xml:id="d001l334" n="334">Neu dicam, quantos tulerint portoria fructus,</l>
                <l xml:id="d001l335" n="335">Mercibus adductis Medices quae plurima Cosmus</l>
                <l xml:id="d001l336" n="336">Implet ab extremo sole occidente petitis.</l>
                <l xml:id="d001l337" n="337">Sed ducis Insubrium fallaci mente Philippi</l>
                <l xml:id="d001l338" n="338">Ambitio Italiam subito perducit ad arma.</l>
                <l xml:id="d001l339" n="339">Et quamvis, Martine, geras pia sacra sacerdos</l>
                <l xml:id="d001l340" n="340">Atque vicem Christi subeas, qui pace relicta</l>
                <l xml:id="d001l341" n="341">Discipulis mandat servare per omnia pacem,</l>
                <l xml:id="d001l342" n="342">Bella foves tamen et bellorum semina nutris,</l>
                <l xml:id="d001l343" n="343">Quae terris exculta tuis crevere per omnem</l>
                <l xml:id="d001l344" n="344">Italiam, ut fructus dederint collecta feraces.</l>
                <l xml:id="d001l345" n="345">Qui tamen, ut cuncti rentur, gustantur acerbi</l>
                <l xml:id="d001l346" n="346">Nunc tibi, cum Christi produceris ante tribunal,</l>
                <l xml:id="d001l347" n="347">Ante tribunal, ubi nullum discrimen habetur,</l>
                <l xml:id="d001l348" n="348">Personam quam quisque gerat, nil mitra nec ipsi</l>
                <l xml:id="d001l349" n="349">Imperii fasces causae prodesse valebunt,</l>
                <l xml:id="d001l350" n="350">Sed magis urgebunt conversi in pondera honores</l>
                <l xml:id="d001l351" n="351">Atque prement humeros magna sub mole iacentes.</l>
                <l xml:id="d001l352" n="352">Reddere cogeris commissae computa gentis,</l>
                <l xml:id="d001l353" n="353">Pascere quae vobis et custodire magister</l>
                <l xml:id="d001l354" n="354">Mandat et a vobis amissae damna reposcet.</l>
                <l xml:id="d001l355" n="355">Dicere namque pudet, quot tunc periisse sub armis</l>
                <l xml:id="d001l356" n="356">Constat et ardentis subiisse pericula belli.</l>
                <l xml:id="d001l357" n="357">Proelia quanta suis misceri Gallia campis</l>
                <l xml:id="d001l358" n="358">Transque Padum et citra vidit, quot bella per ipsos</l>
                <l xml:id="d001l359" n="359">Etruriae saltus, quanta cum clade geruntur,</l>
                <l xml:id="d001l360" n="360">Oppida vertuntur, pueri innuptaeque puellae</l>
                <l xml:id="d001l361" n="361">(Indignum facinus) coram spectante parente</l>
                <l xml:id="d001l362" n="362">Indomitam rabiem victoris militis explent?</l>
                <l xml:id="d001l363" n="363">Quid memorem quantas perpessa est Brixia clades,</l>
                <l xml:id="d001l364" n="364">Dum Venetum ac nostris fuerit circundata castris</l>
                <l xml:id="d001l365" n="365">Et demum vi capta suis spoliataque rebus</l>
                <l xml:id="d001l366" n="366">Viderit ingentes cumulari mortis acervos?</l>
                <l xml:id="d001l367" n="367">Quid referam, quales bellorum incendia vires</l>
                <l xml:id="d001l368" n="368">Extulerint Italas omnes flagrantia terras?</l>
                <l xml:id="d001l369" n="369">Quae postquam, Martine, tuis errantia tectis</l>
                <l xml:id="d001l370" n="370">Videris intentus curas lenire, sed illa</l>
                <l xml:id="d001l371" n="371">Acrius insurgunt nimiumque incensa vagantur</l>
                <l xml:id="d001l372" n="372">Et rapidis pariter comburunt omnia flammis.</l>
                <l xml:id="d001l373" n="373">Attamen, instando penitus ne cuncta vorentur,</l>
                <l xml:id="d001l374" n="374">Tum demum, resoluta suis dum viribus errant</l>
                <l xml:id="d001l375" n="375">Atque deest pabulum, bellorum incendia cessant.</l>
                <l xml:id="d001l376" n="376">Sic tandem cessata quies firmataque parvo</l>
                <l xml:id="d001l377" n="377">Tempore perdurat, nimium dum bella parati</l>
                <l xml:id="d001l378" n="378">Exercere viri mentes ad proelia vertunt.</l>
                <l xml:id="d001l379" n="379">Namque Fluentini prudentia tanta senatus</l>
                <l xml:id="d001l380" n="380">Tum viguit Medicum monitis excita parentum</l>
                <l xml:id="d001l381" n="381">Consiliisque exculta piis, dum cuncta requirunt,</l>
                <l xml:id="d001l382" n="382">Quae possint nostris melius conducere rebus,</l>
                <l xml:id="d001l383" n="383">Ut Venetis sancto coniunctis foedere bellum,</l>
                <l xml:id="d001l384" n="384">Quod propriis fuerat gestandum viribus, ipse</l>
                <l xml:id="d001l385" n="385">Susciperet Venetus paribusque resisteret armis.</l>
                <l xml:id="d001l386" n="386">Sic hostes fracti, sic omnis concidit ardor</l>
                <l xml:id="d001l387" n="387">Pontificis, sic ipsa suum Florentia nomen</l>
                <l xml:id="d001l388" n="388">Servat, sic titulos Veneti auxere potentis</l>
                <l xml:id="d001l389" n="389">Imperii multis devictis urbibus, unde</l>
                <l xml:id="d001l390" n="390">Et decus et magnus provenit fructibus usus.</l>
                <l xml:id="d001l391" n="391">Hinc Florentinus flatu dum cuncta secundo</l>
                <l xml:id="d001l392" n="392">Succedunt vultuque favet fortuna sereno,</l>
                <l xml:id="d001l393" n="393">Ardens imperii latos extendere fines</l>
                <l xml:id="d001l394" n="394">Ulciscique graves magno discrimine clades</l>
                <l xml:id="d001l395" n="395">Saepius iniunctas causasque auferre nocendi</l>
                <l xml:id="d001l396" n="396">Aggreditur bello vicinam subdere Lucam,</l>
                <l xml:id="d001l397" n="397">Primates quanquam gravibus convincere dictis</l>
                <l xml:id="d001l398" n="398">Conentur Medicesque feros mollire precando</l>
                <l xml:id="d001l399" n="399">Pergat et adductis doceat rationibus omnes:</l>
                <l xml:id="d001l400" n="400">"Bella mali quantum tulerint, ni iusta gerantur</l>
                <l xml:id="d001l401" n="401">Aut provisa satis; variis quam casibus instet</l>
                <l xml:id="d001l402" n="402">Mars dubius versetque vices fortuna priores.</l>
                <l xml:id="d001l403" n="403">Praeterea, quantum bellis defessa quietem</l>
                <l xml:id="d001l404" n="404">Publica res poscat quantumque pecunia desit</l>
                <l xml:id="d001l405" n="405">Aerario, magnis quod sit iam sumptibus haustum.</l>
                <l xml:id="d001l406" n="406">Ac odia advertant infidi saeva Philippi,</l>
                <l xml:id="d001l407" n="407">Qui belli causas nactus tempusque nocendi</l>
                <l xml:id="d001l408" n="408">In longum possit tantum producere bellum.</l>
                <l xml:id="d001l409" n="409">Quin etiam Venetos dubia iam mente timendos,</l>
                <l xml:id="d001l410" n="410">Ne forte invideant coeptis felicibus atque</l>
                <l xml:id="d001l411" n="411">Omnia pervertant taciti viresque ministrent</l>
                <l xml:id="d001l412" n="412">Hostibus et placidum simulata pace loquantur.</l>
                <l xml:id="d001l413" n="413">Dii, precor, avertant, quaecunque incommoda nostrae</l>
                <l xml:id="d001l414" n="414">Iam video patriae instare et sim falsus haruspex</l>
                <l xml:id="d001l415" n="415">Attamen in cunctis noscat me quisque paratum</l>
                <l xml:id="d001l416" n="416">Pro patria cunctosque graves perferre labores,</l>
                <l xml:id="d001l417" n="417">Quaeque mihi cara pro libertate manebunt</l>
                <l xml:id="d001l418" n="418">Gestanda, illa libens ac laetus semper obibo.</l>
                <l xml:id="d001l419" n="419">At quibus arbitrium legum, quis summa potestas,</l>
                <l xml:id="d001l420" n="420">Decernant patriae pulchrum sive utile nostrae".</l>
                <l xml:id="d001l421" n="421">Haec Cosmus tanquam divini oracula Phoebi</l>
                <l xml:id="d001l422" n="422">Dictitat. Haec surdis descendunt auribus. Ingens</l>
                <l xml:id="d001l423" n="423">Exitium patriae, bellum decernitur. Ardent</l>
                <l xml:id="d001l424" n="424">Iam iam Lucenses vallo circundare muros.</l>
                <l xml:id="d001l425" n="425">Piccininus adest contra dux inclitus armis</l>
                <l xml:id="d001l426" n="426">Incautosque premens nostros funditque fugatque.</l>
                <l xml:id="d001l427" n="427">Sic res ipsa fidem primo certamine fecit</l>
                <l xml:id="d001l428" n="428">Verbis, quae tenues fuerant dilapsa per auras,</l>
                <l xml:id="d001l429" n="429">Et docuit, quantum humanis prudentia rebus</l>
                <l xml:id="d001l430" n="430">Conducat quantumque obsit non credere doctis</l>
                <l xml:id="d001l431" n="431">Consiliis nimiumque suae confidere menti.</l>
                <l xml:id="d001l432" n="432">Publica cura vetat, servandi sanctus honoris</l>
                <l xml:id="d001l433" n="433">Ardor agit cives nunquam desistere coeptis.</l>
                <l xml:id="d001l434" n="434">Instaurant acies peragendoque acrius instant</l>
                <l xml:id="d001l435" n="435">Bello ornantque novas conducto milite turmas,</l>
                <l xml:id="d001l436" n="436">Nunc ducis Insubrium calido defenditur astu</l>
                <l xml:id="d001l437" n="437">Luca per instructos simulata pace maniplos,</l>
                <l xml:id="d001l438" n="438">Nunc Venetum invidia, cupiunt dum cuncta subesse</l>
                <l xml:id="d001l439" n="439">Regna sibi Italiae caecaque cupidine ducti</l>
                <l xml:id="d001l440" n="440">Iura valere sinunt sanciti foederis atque</l>
                <l xml:id="d001l441" n="441">Francisco promissa minus stipendia solvunt;</l>
                <l xml:id="d001l442" n="442">Hoc solum ne Luca iugum devicta subiret;</l>
                <l xml:id="d001l443" n="443">Obliti nostris opibus superasse potentes</l>
                <l xml:id="d001l444" n="444">Urbes ac populos iussis parere coactos;</l>
                <l xml:id="d001l445" n="445">Brixia, Tervisium et vicinum montibus altis</l>
                <l xml:id="d001l446" n="446">Bergamum et obscuro nec nomine plurima capta</l>
                <l xml:id="d001l447" n="447">Oppida Bebriaco quondam subiecta Philippo.</l>
                <l xml:id="d001l448" n="448">Sic ingens nostrae profusis sumptibus urbi</l>
                <l xml:id="d001l449" n="449">Dedecus exoritur, spes irrita procidit omnis.</l>
                <l xml:id="d001l450" n="450">Libera conservat solitum sic Luca tenorem.</l>
                <l xml:id="d001l451" n="451">Ulla nec possunt proceres in parte iuvare</l>
                <l xml:id="d001l452" n="452">Consiliis, non ipse valet prodesse roganti</l>
                <l xml:id="d001l453" n="453">Auxilium patriae Cosmus, qui fungitur omni</l>
                <l xml:id="d001l454" n="454">Officio civis Venetumque orator ad urbem</l>
                <l xml:id="d001l455" n="455">Pro patria missus sancto d foedere multa</l>
                <l xml:id="d001l456" n="456">Disputat egregie longoque ex ordine narrat,</l>
                <l xml:id="d001l457" n="457">Quid Florentinus socialia iura secutus</l>
                <l xml:id="d001l458" n="458">Gesserit et quales servando foedere sumptus</l>
                <l xml:id="d001l459" n="459">Fuderit et quantum Veneti reverenda senatus</l>
                <l xml:id="d001l460" n="460">Creverit auctoritas et qualia bella secundis</l>
                <l xml:id="d001l461" n="461">Auspiciis gesta et quales quantaeque receptae</l>
                <l xml:id="d001l462" n="462">Urbes; nunc tantum servari foedera posci</l>
                <l xml:id="d001l463" n="463">Stareque promissis, ut sancti formula iuris</l>
                <l xml:id="d001l464" n="464">Postulat et Sforzae pactos persolvere nummos.</l>
                <l xml:id="d001l465" n="465">Attamen incassum dulci prolata sapore</l>
                <l xml:id="d001l466" n="466">Verba cadunt, responsa satis nec certa reportat.</l>
                <l xml:id="d001l467" n="467">Sed, quibus apparet simulatis texere fraudem</l>
                <l xml:id="d001l468" n="468">Velle dolis cupidasque in regnum tendere curas,</l>
                <l xml:id="d001l469" n="469">His arrecti animi stupefactaque corda virorum</l>
                <l xml:id="d001l470" n="470">Advertunt patriae mentem tunc protinus omnes</l>
                <l xml:id="d001l471" n="471">Atque opus esse vident placidae indulgere quieti</l>
                <l xml:id="d001l472" n="472">Obmissis bellis et demum parcere tantis</l>
                <l xml:id="d001l473" n="473">Impensis, ne forte ruat magna obruta mole</l>
                <l xml:id="d001l474" n="474">Fenoris instanti succumbens lassa periclo.</l>
                <l xml:id="d001l475" n="475">Certatim Medicem miris extollere quisquam</l>
                <l xml:id="d001l476" n="476">Laudibus in caelum curasque referre salubres</l>
                <l xml:id="d001l477" n="477">In patriam mentemque viri laudare fidemque.</l>
                <l xml:id="d001l478" n="478">Et, ni caeca feros bellandi insania cives</l>
                <l xml:id="d001l479" n="479">Egisset mentemque piis advertere dictis</l>
                <l xml:id="d001l480" n="480">Ac monitis Cosmi scirent, res publica tantis</l>
                <l xml:id="d001l481" n="481">Haud submersa malis solitum servaret honorem,</l>
                <l xml:id="d001l482" n="482">Non auri ingratis tantos fudisset acervos.</l>
                <l xml:id="d001l483" n="483">Haec referunt cives passim totamque per urbem</l>
                <l xml:id="d001l484" n="484">Vulgantur cunctique suae conferre saluti</l>
                <l xml:id="d001l485" n="485">Rentur, ut incertae Medices succurreret urbi</l>
                <l xml:id="d001l486" n="486">Consiliis patriaeque suum cumularet amorem.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Annachiara Barizza</bibl>
                </head>
                <l xml:id="d002l1" n="1">Sic Cosmi celebris volitat tunc fama per urbem,</l>
                <l xml:id="d002l2" n="2">Sic omnis pariter privata et publica ad unum</l>
                <l xml:id="d002l3" n="3">Conferri Medicem gaudent; fit magnus ubique</l>
                <l xml:id="d002l4" n="4">Consensus patriae, sed enim prudentia Cosmi</l>
                <l xml:id="d002l5" n="5">Cernitur inque dies maior maiorque redundat</l>
                <l xml:id="d002l6" n="6">Fama viri; res ipsa docet cunctique fatentur</l>
                <l xml:id="d002l7" n="7">Mortali quoddam versari in pectore maius</l>
                <l xml:id="d002l8" n="8">Et magis egregium, divino numine mentem</l>
                <l xml:id="d002l9" n="9">Afflari, nam vera procul sic cernere posse</l>
                <l xml:id="d002l10" n="10">Non hominem humana constructum labe, nec ipsum</l>
                <l xml:id="d002l11" n="11">Sufficere ingenium mortali mole gravatum.</l>
                <l xml:id="d002l12" n="12">Nec solum hac una cernas virtute decorum,</l>
                <l xml:id="d002l13" n="13">Quin aliis fulgere bonis virtutibus atque</l>
                <l xml:id="d002l14" n="14">Moribus egregiis ac omni laude refertum,</l>
                <l xml:id="d002l15" n="15">Insuper ornatum videas, quibus ipsa beatos</l>
                <l xml:id="d002l16" n="16">Plebs indocta viros narrat. Quis ditior unquam</l>
                <l xml:id="d002l17" n="17">Aut magis excellens opibus conspectus in urbe</l>
                <l xml:id="d002l18" n="18">Tyrrhena et clara notus iam voce per orbem?</l>
                <l xml:id="d002l19" n="19">Huic rerum natura suum largitur honorem.</l>
                <l xml:id="d002l20" n="20">Progeniem sed enim praestanti nomine claram,</l>
                <l xml:id="d002l21" n="21">Quae sit nulla in parte minor, talesque nepotes</l>
                <l xml:id="d002l22" n="22">Proferat in lucem, ut magnis maiora frequenter</l>
                <l xml:id="d002l23" n="23">Addant et summo nascentes culmine rerum</l>
                <l xml:id="d002l24" n="24">Altius extollant longeque decentius ornent.</l>
                <l xml:id="d002l25" n="25">His dum Tyrrhena felix versatur in urbe</l>
                <l xml:id="d002l26" n="26">Vocibus insignis Medices, dum publica tractat,</l>
                <l xml:id="d002l27" n="27">Omnibus acceptus cives dum diligit omnes,</l>
                <l xml:id="d002l28" n="28">Forte per Etruscas gressus direxerat urbes</l>
                <l xml:id="d002l29" n="29">Et Florentini conscenderat alta palati</l>
                <l xml:id="d002l30" n="30">Culmina prospectura domos et facta virorum</l>
                <l xml:id="d002l31" n="31">Magnipotens Fortuna, deus quam procreat olim,</l>
                <l xml:id="d002l32" n="32">Cum primum terras caelumque et sidera fecit</l>
                <l xml:id="d002l33" n="33">Humanumque genus, quam sacro nomine divam</l>
                <l xml:id="d002l34" n="34">Sivit honorari et votis persaepe vocari.</l>
                <l xml:id="d002l35" n="35">Quin et templa dedit, quae olim coluere vetustae</l>
                <l xml:id="d002l36" n="36">Gentes et falsae sectantes dogmata legis;</l>
                <l xml:id="d002l37" n="37">Sed vetat excelsi transcendere limina caeli</l>
                <l xml:id="d002l38" n="38">Aethereasque habitare domos, nec nomen habere</l>
                <l xml:id="d002l39" n="39">Passus neve locum excelsa inter tecta deorum.</l>
                <l xml:id="d002l40" n="40">Humanas tantum concessa potentia sortes</l>
                <l xml:id="d002l41" n="41">Arbitrio versare suo, sic infima summis</l>
                <l xml:id="d002l42" n="42">Miscere et toto penitus dominarier orbi.</l>
                <l xml:id="d002l43" n="43">Omnia subiecit sorti; Sapientia solum</l>
                <l xml:id="d002l44" n="44">Libera Fortunae contemnit iura potentis.</l>
                <l xml:id="d002l45" n="45">Illa igitur tales captans de culmine voces</l>
                <l xml:id="d002l46" n="46">Et celebrem Medicis famam tumque omnia cernens</l>
                <l xml:id="d002l47" n="47">Prospera felici iam iam succedere Cosmo</l>
                <l xml:id="d002l48" n="48">Haec secum volvens multa tum ferbuit ira:</l>
                <l xml:id="d002l49" n="49">"Illene Cosmus erit solus, qui numina temnat</l>
                <l xml:id="d002l50" n="50">Nostra impune diu? Nil en mea iura valebunt?</l>
                <l xml:id="d002l51" n="51">Quid mihi divinum nomen, si limina caeli</l>
                <l xml:id="d002l52" n="52">Scandere neve licet penitusque excludor ab alto,</l>
                <l xml:id="d002l53" n="53">Nec valeo humanis quicquam proscribere rebus</l>
                <l xml:id="d002l54" n="54">Et concessa mihi iam iamque potentia cessat?</l>
                <l xml:id="d002l55" n="55">Nonne foret melius nigras habitare tenebras</l>
                <l xml:id="d002l56" n="56">Seu furiale malum seu quicquid Tartara dirum</l>
                <l xml:id="d002l57" n="57">Horrent, quam vano iactari nomine divae,</l>
                <l xml:id="d002l58" n="58">Nec posse unius mortalis tangere nomen?</l>
                <l xml:id="d002l59" n="59">Arrisi quotiens oculis, heu, laeta serenis</l>
                <l xml:id="d002l60" n="60">Ingrato Medici? Quotiens mea munera laetum</l>
                <l xml:id="d002l61" n="61">Effecere virum et felici sorte beatum?</l>
                <l xml:id="d002l62" n="62">Num supplex unquam nostris pia contulit aris</l>
                <l xml:id="d002l63" n="63">Munera? Num verbis tantum veneratur honestis</l>
                <l xml:id="d002l64" n="64">Numina nostra semel nomenque in sacra vocavit?</l>
                <l xml:id="d002l65" n="65">Gratia num nobis meritis pro talibus ulla</l>
                <l xml:id="d002l66" n="66">Unquam habita est animi demonstrans signa benigni?</l>
                <l xml:id="d002l67" n="67">Quin verbis delusa feris et mente superba</l>
                <l xml:id="d002l68" n="68">Quaeque indigna nimis patior. Tum iurgia solum</l>
                <l xml:id="d002l69" n="69">Pro donis sacrisque et grata mente reporto.</l>
                <l xml:id="d002l70" n="70">Scilicet ardentis virtutis nomine fretus</l>
                <l xml:id="d002l71" n="71">Atque tuum iactans sanctum, Sapientia, nomen</l>
                <l xml:id="d002l72" n="72">Immunem nostro sperat se numine factum.</l>
                <l xml:id="d002l73" n="73">Libera sit quamvis nostris Sapientia fatis,</l>
                <l xml:id="d002l74" n="74">Attamen experiar, valeant quid numina nostra.</l>
                <l xml:id="d002l75" n="75">Et, mihi si desint vires, descendere ad ipsa</l>
                <l xml:id="d002l76" n="76">Tartara nec dubitem furiasque excire feroces.</l>
                <l xml:id="d002l77" n="77">Talibus esto armis tutus spernatque superbus</l>
                <l xml:id="d002l78" n="78">Tum Medices talesque iratos sentiat hostes".</l>
                <l xml:id="d002l79" n="79">Haec secum repetens subito descendit ad umbras</l>
                <l xml:id="d002l80" n="80">Tartareas nigrasque petit sine lumine sedes</l>
                <l xml:id="d002l81" n="81">Haud iter ignotum peragens, nam saepius unam</l>
                <l xml:id="d002l82" n="82">Excitat aut aliam horrenda de sede sororum.</l>
                <l xml:id="d002l83" n="83">Tum sic alloquitur Phthonem supplexque precatur:</l>
                <l xml:id="d002l84" n="84">"Phthone cara mihi et multum dilecta, quod unquam</l>
                <l xml:id="d002l85" n="85">Haud frustrata tuas vires numenque petivi.</l>
                <l xml:id="d002l86" n="86">Sed, tua si quando fuerit mihi prompta voluntas,</l>
                <l xml:id="d002l87" n="87">Nunc precor, expedias celeri mea vota tumultu</l>
                <l xml:id="d002l88" n="88">Et Florentinam subvertas ocius urbem</l>
                <l xml:id="d002l89" n="89">Pectoraque inflammes livore ardentia taetro</l>
                <l xml:id="d002l90" n="90">Cordaque pestifero irrites madefacta veneno</l>
                <l xml:id="d002l91" n="91">In Medicamque domum in Medicemque furentia Cosmum.</l>
                <l xml:id="d002l92" n="92">Quod ni saeva premant odiis succensa virorum</l>
                <l xml:id="d002l93" n="93">Pectora nunc Medicem, nil, heu, iam nostra valebunt</l>
                <l xml:id="d002l94" n="94">Iura, sed incassum iam iam conabimur ambae.</l>
                <l xml:id="d002l95" n="95">Nam, qui fortunae flexus variosque reflexus</l>
                <l xml:id="d002l96" n="96">Evitare potest praenoscens cuncta malorum</l>
                <l xml:id="d002l97" n="97">Semina et adversis rebus valet usque mederi,</l>
                <l xml:id="d002l98" n="98">Hic facile invidiam superat, tum conterit omnem</l>
                <l xml:id="d002l99" n="99">Livorem et prudens ferventia pectora mulcet.</l>
                <l xml:id="d002l100" n="100">Ergo age terribilisque manens da cuncta repleri</l>
                <l xml:id="d002l101" n="101">Invidia atque odiis fecundum concute pectus,</l>
                <l xml:id="d002l102" n="102">Obrutus ut Medices odiis et fluctibus atris</l>
                <l xml:id="d002l103" n="103">Invidiae pressusque gravi tum pondere ad ima</l>
                <l xml:id="d002l104" n="104">Concidat et demens Fortunae temnere discat</l>
                <l xml:id="d002l105" n="105">Numina, tum saevas abiectus mulceat iras</l>
                <l xml:id="d002l106" n="106">Invidiae virtusque suum, si possit, alumnum</l>
                <l xml:id="d002l107" n="107">Protegat et miserum verbis soletur amicis".</l>
                <l xml:id="d002l108" n="108">Rettulit haec contra Phthone: "Quid nostra precaris</l>
                <l xml:id="d002l109" n="109">Numina? Quid tantum verbis facunda benignis</l>
                <l xml:id="d002l110" n="110">Hortando suadere paras? En protinus adsum</l>
                <l xml:id="d002l111" n="111">Prompta tibi semper. Iubeas modo, diva, paratam</l>
                <l xml:id="d002l112" n="112">Invenies Phthonem; nobis namque omnia per te</l>
                <l xml:id="d002l113" n="113">Iura vigent solumque tuis pugnamus in armis".</l>
                <l xml:id="d002l114" n="114">Dixit et extemplo horrendis armata colubris</l>
                <l xml:id="d002l115" n="115">Sulphureasque faces quassans et pallida circum</l>
                <l xml:id="d002l116" n="116">Ora ciens taetrum late perfudit odorem.</l>
                <l xml:id="d002l117" n="117">Exin celsa petens gressus direxit ad urbem</l>
                <l xml:id="d002l118" n="118">Etruscam procerumque domos taeterrima serpit</l>
                <l xml:id="d002l119" n="119">Pestis et immundo quam primum cuncta veneno</l>
                <l xml:id="d002l120" n="120">Inficit et toti paulatim illabitur urbi.</l>
                <l xml:id="d002l121" n="121">Inque dies crescens incensas sulphure taedas</l>
                <l xml:id="d002l122" n="122">Perque domos passim perque atria magna virorum</l>
                <l xml:id="d002l123" n="123">Coniicit et demum miseranda incendia miscet</l>
                <l xml:id="d002l124" n="124">Incensaque furens fota bacchatur in urbe.</l>
                <l xml:id="d002l125" n="125">Inde petit victrix excelsa palatia circum</l>
                <l xml:id="d002l126" n="126">Mille dolos fundens et mille induta figuras</l>
                <l xml:id="d002l127" n="127">Incenditque viros, quorum tunc publica curae</l>
                <l xml:id="d002l128" n="128">Iura magistratus; neque enim labor arduus instat,</l>
                <l xml:id="d002l129" n="129">Nam facile incensas dictis exaggerat iras.</l>
                <l xml:id="d002l130" n="130">Hinc Cosmi laudes subito vertuntur in ipsa</l>
                <l xml:id="d002l131" n="131">Iurgia et opprobriis vulgo laceratur acerbis.</l>
                <l xml:id="d002l132" n="132">Hinc suspecta viri virtus, suspectus et ipse</l>
                <l xml:id="d002l133" n="133">Tunc Medices odiisque miser damnatus iniquis.</l>
                <l xml:id="d002l134" n="134">Nec, quamvis magna cernat se mole gravatum</l>
                <l xml:id="d002l135" n="135">Invidiae videatque odiis ardescere mentes,</l>
                <l xml:id="d002l136" n="136">Seu precibus tentat blandis mulcere furentes,</l>
                <l xml:id="d002l137" n="137">Frangere sive, feros conatus viribus audet.</l>
                <l xml:id="d002l138" n="138">Integer est animus solum; tum conscia recti</l>
                <l xml:id="d002l139" n="139">Mens hominem sperare iubent et fidere divis.</l>
                <l xml:id="d002l140" n="140">Ergo vocatus adest subito dominosque potentes</l>
                <l xml:id="d002l141" n="141">Solus adit, caeco statim sed carcere pressus.</l>
                <l xml:id="d002l142" n="142">Hos inter motus, tanta et discrimina vitae</l>
                <l xml:id="d002l143" n="143">Dum Medices versatur inops, dum sancta precatur</l>
                <l xml:id="d002l144" n="144">Numina, Relligio ac Pietas sensere precantem</l>
                <l xml:id="d002l145" n="145">Tum Medicem miserumque vident indigna subire</l>
                <l xml:id="d002l146" n="146">Opprobria et subito carum miserantur alumnum.</l>
                <l xml:id="d002l147" n="147">Et prius haec secum humana de gente queruntur:</l>
                <l xml:id="d002l148" n="148">"An potis humanas tanta caligine mentes</l>
                <l xml:id="d002l149" n="149">Obvolvi, ut nulla iam iam ratione regantur?</l>
                <l xml:id="d002l150" n="150">Quid virtus probitasve suum num servat honorem?</l>
                <l xml:id="d002l151" n="151">Praemia quae iustis? Nunquid condigna geruntur?</l>
                <l xml:id="d002l152" n="152">Heu languent miseri. Solus laudatur iniquus,</l>
                <l xml:id="d002l153" n="153">Perfidus, immundus latro; tum magna reportat</l>
                <l xml:id="d002l154" n="154">Praemia et in summo semper versatur honore.</l>
                <l xml:id="d002l155" n="155">Non famen idcirco desperat iustus et unquam</l>
                <l xml:id="d002l156" n="156">Desinat esse pius, nam summi rector Olympi</l>
                <l xml:id="d002l157" n="157">Nil temere incertave gerit ratione, sed aequus</l>
                <l xml:id="d002l158" n="158">Omnibus aequa dabit, non impunita relinquet</l>
                <l xml:id="d002l159" n="159">Flagitia et iustis tum praemia certa rependet.</l>
                <l xml:id="d002l160" n="160">Qualia nunc noster Medices discrimina vitae</l>
                <l xml:id="d002l161" n="161">Captus ob invidiam subit? Ecquis iustior alter</l>
                <l xml:id="d002l162" n="162">Aut magis excellens?" Sed stat sententia castas</l>
                <l xml:id="d002l163" n="163">Fundere ad alta preces summi praetoria regis</l>
                <l xml:id="d002l164" n="164">Pro Cosmi patriaeque simul nostraque salute:</l>
                <l xml:id="d002l165" n="165">"O pater omnipotens, qui comples omnia solus</l>
                <l xml:id="d002l166" n="166">Complendoque simul divina mente gubernas.</l>
                <l xml:id="d002l167" n="167">Cuncta prius, quam facta forent essentque futura,</l>
                <l xml:id="d002l168" n="168">Ipse vides semper primaque ab origine visa</l>
                <l xml:id="d002l169" n="169">Perpetua ratione geris tumque ordine miro</l>
                <l xml:id="d002l170" n="170">Dispensas parentque tuo sic omnia verbo.</l>
                <l xml:id="d002l171" n="171">Nunc miserere pii Medicis, miserere parentis</l>
                <l xml:id="d002l172" n="172">Nunc patriae et nostri demum miserere, precamur.</l>
                <l xml:id="d002l173" n="173">Quisnam Tyrrhenis unquam fuit alter in oris,</l>
                <l xml:id="d002l174" n="174">Per quem nostra magis colerentur numina vel qui,</l>
                <l xml:id="d002l175" n="175">Tum pietate gravis tum relligione severus</l>
                <l xml:id="d002l176" n="176">Conferretque magis patriae vel templa deorum</l>
                <l xml:id="d002l177" n="177">Pulchrius ornaret vel munera plura referret.</l>
                <l xml:id="d002l178" n="178">Cernis enim, quanta immeritus nunc mole prematur</l>
                <l xml:id="d002l179" n="179">Invidiae et, tua quam primum ni summa potestas</l>
                <l xml:id="d002l180" n="180">Succurrat misero, quibus, heu, luet ultima poenis.</l>
                <l xml:id="d002l181" n="181">E tantis igitur Medicem nunc eripe flammis</l>
                <l xml:id="d002l182" n="182">Et curam nobis natum patriaeque parentem</l>
                <l xml:id="d002l183" n="183">Restitue et votis aures nunc porrige nostris".</l>
                <l xml:id="d002l184" n="184">Tum pater omnipotens oculis et mente serena</l>
                <l xml:id="d002l185" n="185">Suspicit orantes, placido et sic incipit ore:</l>
                <l xml:id="d002l186" n="186">"Cara mihi Pietas, dulcis super omnia semper</l>
                <l xml:id="d002l187" n="187">Relligio, vestrum merito laudamus amorem,</l>
                <l xml:id="d002l188" n="188">Nec fudisse preces casta nunc voce pigebit.</l>
                <l xml:id="d002l189" n="189">Ex animis omnem, iubeo, deponite curam.</l>
                <l xml:id="d002l190" n="190">Haud incerta salus vestro iam surgit alumno,</l>
                <l xml:id="d002l191" n="191">Nec solum poterit tantos evadere fluctus</l>
                <l xml:id="d002l192" n="192">Incolumis, nam plura mihi nunc pandere vobis</l>
                <l xml:id="d002l193" n="193">Fatorum secreta libet, quae figite vestris</l>
                <l xml:id="d002l194" n="194">Auribus et tacita servate haec gaudia mente.</l>
                <l xml:id="d002l195" n="195">Sed refert notum et clarum per saecula nomen</l>
                <l xml:id="d002l196" n="196">Tutus ab invidia et longe securus ab omni</l>
                <l xml:id="d002l197" n="197">Fortunae casu, quamvis nunc utraque contra</l>
                <l xml:id="d002l198" n="198">Nitatur viresque in eum nunc excitet omnes.</l>
                <l xml:id="d002l199" n="199">Altera victa cadet, bene vertens altera semper</l>
                <l xml:id="d002l200" n="200">Gaudebit mutasse vices, gaudebit et ipsum</l>
                <l xml:id="d002l201" n="201">Tollere in astra virum facietque in cuncta beatum.</l>
                <l xml:id="d002l202" n="202">Exilium modo, quod nunc fatis imminet, aequa</l>
                <l xml:id="d002l203" n="203">Mente tulisse queat, quanto vertetur honore</l>
                <l xml:id="d002l204" n="204">In laudemque viri, tum famam nominis amplam.</l>
                <l xml:id="d002l205" n="205">Nam patria exactis nonnullis mensibus orba</l>
                <l xml:id="d002l206" n="206">Et tantis privata bonis revocare parentem</l>
                <l xml:id="d002l207" n="207">Gestiet et reduci laetabitur usque recepto.</l>
                <l xml:id="d002l208" n="208">Illo tum demum felicem tempore Cosmum</l>
                <l xml:id="d002l209" n="209">Dicere namque licet, tum vos vidisse iuvabit</l>
                <l xml:id="d002l210" n="210">Publica gestantem vel numina nostra colentem.</l>
                <l xml:id="d002l211" n="211">Gaudia magna patri sumpta de prole futura</l>
                <l xml:id="d002l212" n="212">Conspicio; nam quaeque senis tum prompta subibit</l>
                <l xml:id="d002l213" n="213">Munera tumque sibi geminos dabit illa nepotes,</l>
                <l xml:id="d002l214" n="214">Qui Medicum clarum tollant ad sidera nomen.</l>
                <l xml:id="d002l215" n="215">O quantum nobis merito gaudere licebit</l>
                <l xml:id="d002l216" n="216">Talibus ex natis et tali munere divum.</l>
                <l xml:id="d002l217" n="217">Ergo agite et laetis animis his Plaudite dictis".</l>
                <l xml:id="d002l218" n="218">Interea magnus Tyrrhenam incesserat urbem</l>
                <l xml:id="d002l219" n="219">Motus et ingenti nutabant cuncta tumultu,</l>
                <l xml:id="d002l220" n="220">Hos agitat Livor cives, hos dira Cupido</l>
                <l xml:id="d002l221" n="221">Regnandi stimulat, nonnullos improbus auri</l>
                <l xml:id="d002l222" n="222">Cogit Amor verbis Medicem incusare dolosis.</l>
                <l xml:id="d002l223" n="223">Nec satis ulla potest illis condigna videri</l>
                <l xml:id="d002l224" n="224">Poena viris: odiis adeo exarsere nefandis.</l>
                <l xml:id="d002l225" n="225">Quin alii totam strictis mucronibus urbem</l>
                <l xml:id="d002l226" n="226">Percurrunt mortemque reo tum saeva minantur</l>
                <l xml:id="d002l227" n="227">Vulnera et horribili consternunt cuncta tremore.</l>
                <l xml:id="d002l228" n="228">Publicus hinc agitur subito conventus et omnis</l>
                <l xml:id="d002l229" n="229">Area completur, quae magna palatia circum</l>
                <l xml:id="d002l230" n="230">Strata iacet populusque furens ruit undique totus,</l>
                <l xml:id="d002l231" n="231">Attonitique patres adsunt, qui iussa vocati</l>
                <l xml:id="d002l232" n="232">Expediunt tristes certamque instare ruinam</l>
                <l xml:id="d002l233" n="233">Tum patriae cernunt, ullis nec posse mederi</l>
                <l xml:id="d002l234" n="234">Consiliis sperant, circumstrepere horrida solum</l>
                <l xml:id="d002l235" n="235">Arma vident timidosque animos desuetaque corda</l>
                <l xml:id="d002l236" n="236">Ipse pavor pulsat, rumpunt suspiria vocem</l>
                <l xml:id="d002l237" n="237">Inceptam casumque dolent insontis amici,</l>
                <l xml:id="d002l238" n="238">Nec prodesse valent, propriae nam cura salutis</l>
                <l xml:id="d002l239" n="239">Quosque tacere docet nullisque resistere coeptis.</l>
                <l xml:id="d002l240" n="240">Concio tum demum populo celebrata frequenti</l>
                <l xml:id="d002l241" n="241">Omnibus iniecit pavidum per corda timorem,</l>
                <l xml:id="d002l242" n="242">Hinc octo concessa viris tunc summa potestas,</l>
                <l xml:id="d002l243" n="243">Qui rerum curam gererent promptique subirent</l>
                <l xml:id="d002l244" n="244">Iussa magistratus summi scelerumque ministri</l>
                <l xml:id="d002l245" n="245">Mandarentque reis poenas et vincula captis.</l>
                <l xml:id="d002l246" n="246">Bis tentata pii Medicis mors saeva nefandis</l>
                <l xml:id="d002l247" n="247">Suppliciis, bis sancta vetant tunc numina divum,</l>
                <l xml:id="d002l248" n="248">Namque sacerdotes cuncti cunctaeque puellae</l>
                <l xml:id="d002l249" n="249">Vestales votis exorant numina castis.</l>
                <l xml:id="d002l250" n="250">Nec viduae precibus cessant orare pudicis</l>
                <l xml:id="d002l251" n="251">Nec pia turba vacat lachrimis atroque dolore.</l>
                <l xml:id="d002l252" n="252">Sic patriae servata salus patriaeque parenti.</l>
                <l xml:id="d002l253" n="253">Nam versae mentes profugum dimittere Cosmum</l>
                <l xml:id="d002l254" n="254">Exilioque gravi pressum, non amplius ulla</l>
                <l xml:id="d002l255" n="255">Mentio facta necis, prospectum credit abunde</l>
                <l xml:id="d002l256" n="256">Quisque sibi, talem modo possint pellere civem</l>
                <l xml:id="d002l257" n="257">Et patrio privare solo; sic tempore lustri</l>
                <l xml:id="d002l258" n="258">Extorrem complere iubent urbemque Patavi</l>
                <l xml:id="d002l259" n="259">Describunt sedes, ubi maestam ducere vitam</l>
                <l xml:id="d002l260" n="260">Possit et iniusso liceat decedere nusquam</l>
                <l xml:id="d002l261" n="261">Sed prius haec Medices magna ad subsellia ductus</l>
                <l xml:id="d002l262" n="262">Voce refert humili et dulci sic pectore fatur:</l>
                <l xml:id="d002l263" n="263">"Si notum, excelsi domini, certumque maneret</l>
                <l xml:id="d002l264" n="264">Publica nunc solum nostra fundata ruina</l>
                <l xml:id="d002l265" n="265">Otia posse diu durare et vivere longe,</l>
                <l xml:id="d002l266" n="266">Mors mihi grata foret, nunquam metuenda doloris</l>
                <l xml:id="d002l267" n="267">Poena mea posset vel magnis flectere mentem</l>
                <l xml:id="d002l268" n="268">Suppliciis, nam vestra libens nunc iussa facesso,</l>
                <l xml:id="d002l269" n="269">Si modo, quod cupio possint afferre quietem</l>
                <l xml:id="d002l270" n="270">Civibus et patriae divinae gaudia pacis,</l>
                <l xml:id="d002l271" n="271">Neve Italas tantum valeam discedere terras</l>
                <l xml:id="d002l272" n="272">Atque Patavinas placidas mihi ponere sedes,</l>
                <l xml:id="d002l273" n="273">Sed longinqua maris possim nunc litora magni</l>
                <l xml:id="d002l274" n="274">Quaerere et extremos vivens habitare per Indos.</l>
                <l xml:id="d002l275" n="275">Nam mihi nulla potest res intoleranda videri,</l>
                <l xml:id="d002l276" n="276">Quam iubeant domini et quae nostrae conferat urbi.</l>
                <l xml:id="d002l277" n="277">Cuncta sed obtestor sanctorum numina divum</l>
                <l xml:id="d002l278" n="278">Nil magis in nostra mihi nunc doluisse ruina,</l>
                <l xml:id="d002l279" n="279">Quam timor immensus, ne quid res publica damni</l>
                <l xml:id="d002l280" n="280">Ferret ob ingentes, quos vidit quisque, tumultus.</l>
                <l xml:id="d002l281" n="281">Si quid enim in me collatum crudele fuisset,</l>
                <l xml:id="d002l282" n="282">Id breve nempe foret, nam semper conscia recti</l>
                <l xml:id="d002l283" n="283">Mens mihi venturae spondebat gaudia vitae.</l>
                <l xml:id="d002l284" n="284">Sed magis angebat patriae immedicabile vulnus,</l>
                <l xml:id="d002l285" n="285">Quod fore perpetuum rebar multisque dolendum.</l>
                <l xml:id="d002l286" n="286">Compositis postquam rebus nunc cuncta quiescunt,</l>
                <l xml:id="d002l287" n="287">Unius exilio nullo est subeunda dolore</l>
                <l xml:id="d002l288" n="288">Poena mihi, at laetis animis et mente quieta</l>
                <l xml:id="d002l289" n="289">Parendum dominisque meis patriaeque cavendum.</l>
                <l xml:id="d002l290" n="290">Ergo libens vestris laetusque obtempero iustis</l>
                <l xml:id="d002l291" n="291">Discedensque meos vobis patriaeque salutem</l>
                <l xml:id="d002l292" n="292">Commendo supplexque deum nunc deprecor ipsum,</l>
                <l xml:id="d002l293" n="293">Protegat hanc urbem, tum cives protegat omnes</l>
                <l xml:id="d002l294" n="294">Et mihi concedat patienter ferre dolorem</l>
                <l xml:id="d002l295" n="295">Amissae patriae et durae discrimina sortis".</l>
                <l xml:id="d002l296" n="296">Dixit, at ingenti dudum perculsa dolore</l>
                <l xml:id="d002l297" n="297">Corda virum tales Medicem dum fundere voces</l>
                <l xml:id="d002l298" n="298">Audirent, poterant oculis haud ultima siccis</l>
                <l xml:id="d002l299" n="299">Percipere orantis, neque enim, si forte liceret,</l>
                <l xml:id="d002l300" n="300">Tunc Medicem vellent iussis parere superbis.</l>
                <l xml:id="d002l301" n="301">Nam quoscunque gravis cives iam cura remordet</l>
                <l xml:id="d002l302" n="302">Insontem damnasse virum patriamque parentem</l>
                <l xml:id="d002l303" n="303">Privasse et plebi miserae amovisse patronun.</l>
                <l xml:id="d002l304" n="304">Et, quoniam suspectus erat furor improbus ingens</l>
                <l xml:id="d002l305" n="305">Quorundam, ne forte necis tam dira cupido</l>
                <l xml:id="d002l306" n="306">In Medicem ruere assumptis impelleret armis,</l>
                <l xml:id="d002l307" n="307">Ipse magistratus magna comitante caterva</l>
                <l xml:id="d002l308" n="308">Incolumem proprias Cosmum deducit ad aedes.</l>
                <l xml:id="d002l309" n="309">Illic multa suis constanti pectore fatus</l>
                <l xml:id="d002l310" n="310">Hortatur, quos ipse videt venisse paratos</l>
                <l xml:id="d002l311" n="311">Hortandi causa, quos cernit denique maestos,</l>
                <l xml:id="d002l312" n="312">Solatur natumque vocat dehinc nomine Petrum,</l>
                <l xml:id="d002l313" n="313">Solus et ad solum submotis omnibus inquit:</l>
                <l xml:id="d002l314" n="314">"O dilecte magis vita et mihi carior ipsa</l>
                <l xml:id="d002l315" n="315">Nate, meis solum afflictis spes unica rebus,</l>
                <l xml:id="d002l316" n="316">Immensum video nunc te cepisse dolorem.</l>
                <l xml:id="d002l317" n="317">Et merito, quoniam a nostris nil tale meremur</l>
                <l xml:id="d002l318" n="318">Civibus ingratis. Oculis sed conspicit aequis</l>
                <l xml:id="d002l319" n="319">Cuncta deus finemque dabit quandoque labori.</l>
                <l xml:id="d002l320" n="320">Eia age, tolle metum et tristi iam parce dolori</l>
                <l xml:id="d002l321" n="321">Et modo, quae carus genitor mihi rettulit, audi,</l>
                <l xml:id="d002l322" n="322">In somnis maestum solatus imagine clara</l>
                <l xml:id="d002l323" n="323">Et nitidis oculis, poterant qui vincere nigras</l>
                <l xml:id="d002l324" n="324">Carceris obscuri tenebras lucemque referre,</l>
                <l xml:id="d002l325" n="325">Attonitumque novo me sic splendore locutus:</l>
                <l xml:id="d002l326" n="326">'Nate, mihi carus quondam, dum vita manebat,</l>
                <l xml:id="d002l327" n="327">Nunc magis acceptus summa pietate, parentes</l>
                <l xml:id="d002l328" n="328">Qua colis usque tuos, precibus nec desinis unquam</l>
                <l xml:id="d002l329" n="329">Exorare deum castis et dona referre,</l>
                <l xml:id="d002l330" n="330">Ut pater omnipotens delictis parcat iniquis</l>
                <l xml:id="d002l331" n="331">Aeternamque ferat requiem veramque salutem.</l>
                <l xml:id="d002l332" n="332">Sed iam purgatos laetus iam nosce parentes</l>
                <l xml:id="d002l333" n="333">Gaudentesque frui divino lumine semper.</l>
                <l xml:id="d002l334" n="334">Nunc ad te venio claro demissus Olympo,</l>
                <l xml:id="d002l335" n="335">Missus et a summo, qui vultu cuncta sereno</l>
                <l xml:id="d002l336" n="336">Laeta facit, pacemque suis tibi nuntio dictis.</l>
                <l xml:id="d002l337" n="337">Laetari ergo licet, fili dilecte, reperta</l>
                <l xml:id="d002l338" n="338">Pace dei curasque decet depellere tristes.</l>
                <l xml:id="d002l339" n="339">Ast opus est animis et forti pectore, nate,</l>
                <l xml:id="d002l340" n="340">Sors subeunda, licet nimis ac nimis aspera primum</l>
                <l xml:id="d002l341" n="341">Contingat; patria sed enim privabere dulci</l>
                <l xml:id="d002l342" n="342">Extorrisque novas cogeris quaerere sedes.</l>
                <l xml:id="d002l343" n="343">Sed dolor iste brevi mitescet tempore, namque</l>
                <l xml:id="d002l344" n="344">Haud semel hinc totum radiis sol circuit orbem,</l>
                <l xml:id="d002l345" n="345">Quin humeris patriae summoque reductus honore</l>
                <l xml:id="d002l346" n="346">Urbis Tyrrhenae felix tractabis habenas,</l>
                <l xml:id="d002l347" n="347">Securus rerum composta pace quiesces.</l>
                <l xml:id="d002l348" n="348">O quam felici succedent cuncta tenore,</l>
                <l xml:id="d002l349" n="349">Namque inter cives natos fulgere videbis</l>
                <l xml:id="d002l350" n="350">Ingenti virtute tuos patriamque tueri</l>
                <l xml:id="d002l351" n="351">Consiliis famaque piis extollere factis</l>
                <l xml:id="d002l352" n="352">Atque inter natos magnum mirabere Petrum,</l>
                <l xml:id="d002l353" n="353">Publica dum tractat solus, dum cuncta gubernat</l>
                <l xml:id="d002l354" n="354">Ingenio praestans, summa et pietate decorus.</l>
                <l xml:id="d002l355" n="355">O qualem laetus cernes hunc tollere prolem,</l>
                <l xml:id="d002l356" n="356">Quae patrias inter laudes et nomen avitum</l>
                <l xml:id="d002l357" n="357">Emicet et magno semper splendore nitescat.</l>
                <l xml:id="d002l358" n="358">Ergo age, ne somno, falsa vel imagine ludi</l>
                <l xml:id="d002l359" n="359">Credas, immo fidem dictis appone paternis,</l>
                <l xml:id="d002l360" n="360">Verus enim a vero missus tibi nuntius adsum'.</l>
                <l xml:id="d002l361" n="361">Haec ait et subito in tenues evanuit auras</l>
                <l xml:id="d002l362" n="362">Meque patris cari cupientem tangere dextram</l>
                <l xml:id="d002l363" n="363">Plurave quaerentem solum inter verba reliquit.</l>
                <l xml:id="d002l364" n="364">Nunc igitur forti subeamus pectore, quicquid</l>
                <l xml:id="d002l365" n="365">Fata mali tradunt, sperantes vera locutum</l>
                <l xml:id="d002l366" n="366">Esse patrem et iam certa fides his affore dictis</l>
                <l xml:id="d002l367" n="367">Cernitur atque utinam simili ratione sequantur</l>
                <l xml:id="d002l368" n="368">Caetera, ut in primis apparent omnia rebus</l>
                <l xml:id="d002l369" n="369">Tuta satis maiorque mihi fiducia semper</l>
                <l xml:id="d002l370" n="370">Crescit et, in melius vertas, precor, omnia, nate,</l>
                <l xml:id="d002l371" n="371">Et mecum pariter monitis laetare paternis".</l>
                <l xml:id="d002l372" n="372">Candida nec roseis fulgens Aurora quadrigis</l>
                <l xml:id="d002l373" n="373">Rettuleratque diem et nigras disiecerat umbras,</l>
                <l xml:id="d002l374" n="374">Cum primum populi magnus concursus ad aedes</l>
                <l xml:id="d002l375" n="375">Fit Medicas, alios visendi cura fatigat</l>
                <l xml:id="d002l376" n="376">Atque salutandi, nonnullos causa iuvandi</l>
                <l xml:id="d002l377" n="377">Consilio atque opibus movet, omnibus intima cordi</l>
                <l xml:id="d002l378" n="378">Cura manet certusque dolor, ne plura subinde</l>
                <l xml:id="d002l379" n="379">Civibus ac patriae, quam Cosmo, damna resultent.</l>
                <l xml:id="d002l380" n="380">Quippe dolor talem patriam decedere civem,</l>
                <l xml:id="d002l381" n="381">Qui bona multa bonis, qui plurima conferat urbi</l>
                <l xml:id="d002l382" n="382">Commoda, qui propiis praeponat publica rebus.</l>
                <l xml:id="d002l383" n="383">Profugium miseris tutum, proventus egenis</l>
                <l xml:id="d002l384" n="384">Certus et afflictis placidum solamen amicis.</l>
                <l xml:id="d002l385" n="385">Haec inter se certatim dum verba loquuntur,</l>
                <l xml:id="d002l386" n="386">Dum Medicem cupiunt abeuntem cernere Cosmum</l>
                <l xml:id="d002l387" n="387">Expectantque foris avidi, tum maximus heros</l>
                <l xml:id="d002l388" n="388">Progreditur iuvenum multis stipatus et armis</l>
                <l xml:id="d002l389" n="389">Et magno conspectus equo mediusque duorum,</l>
                <l xml:id="d002l390" n="390">Qui legum arbitrium summumque insigne gerebant</l>
                <l xml:id="d002l391" n="391">Octo virum, quorum praesens reverentia tutum</l>
                <l xml:id="d002l392" n="392">Tum Medicem posset patrios perducere fines.</l>
                <l xml:id="d002l393" n="393">Qualem saepe virum conspectum cernimus urbem</l>
                <l xml:id="d002l394" n="394">Intrantem nostram, populus cui plurimus exit</l>
                <l xml:id="d002l395" n="395">Obvius et proceres medium comitantur euntem.</l>
                <l xml:id="d002l396" n="396">Ille venit laetusque hinc atque hinc lumina flectit</l>
                <l xml:id="d002l397" n="397">Fronteque demissa tanto respondet honori:</l>
                <l xml:id="d002l398" n="398">Talem se Medices hilari cum fronte gerebat,</l>
                <l xml:id="d002l399" n="399">Talis erat, quamvis per opaca silentia noctis</l>
                <l xml:id="d002l400" n="400">Pergeret et profugus patriis excederet oris.</l>
                <l xml:id="d002l401" n="401">Ecce propinquabant portis, nec desinit ullus</l>
                <l xml:id="d002l402" n="402">Pone sequi, donec portas egressus abiret;</l>
                <l xml:id="d002l403" n="403">Namque vetant ultra portae procedere quemquam,</l>
                <l xml:id="d002l404" n="404">Sed taciti intra se hac abeuntem voce sequuntur:</l>
                <l xml:id="d002l405" n="405">"I felix nostrique memor lucemque reporta</l>
                <l xml:id="d002l406" n="406">Quamprimum rediens, nam caeca in nocte relinquis</l>
                <l xml:id="d002l407" n="407">Nunc sine te miseros nigraque vagamur in umbra".</l>
                <l xml:id="d002l408" n="408">Liquerat interea humentes nox frigida terras</l>
                <l xml:id="d002l409" n="409">Rettuleratque diem fulgens iam Lucifer almum</l>
                <l xml:id="d002l410" n="410">Famaque vicinos volitans exciverat omnes,</l>
                <l xml:id="d002l411" n="411">Dum Medices abiens Pistori intraverat agros.</l>
                <l xml:id="d002l412" n="412">Ecce catervatim descendunt montibus altis</l>
                <l xml:id="d002l413" n="413">Audaces fortesque viri et, fera corpora, agrestes,</l>
                <l xml:id="d002l414" n="414">Qui soliti in silvis et duris semper in armis</l>
                <l xml:id="d002l415" n="415">Versari et vitam magnis offerre periclis,</l>
                <l xml:id="d002l416" n="416">Turba ingens Cosmumque piis obnoxia factis</l>
                <l xml:id="d002l417" n="417">Increpat his Medicem dictis et vocibus audax:</l>
                <l xml:id="d002l418" n="418">"Quo ruis, o demens, iussisne paratus iniquis</l>
                <l xml:id="d002l419" n="419">Parere et patrias exul sic linquere sedes?</l>
                <l xml:id="d002l420" n="420">Quid dubitas nostris fretus nunc viribus urbem,</l>
                <l xml:id="d002l421" n="421">Et regredi et Medicas armis ostendere vires</l>
                <l xml:id="d002l422" n="422">Civibus iniustis fortemque resumere mentem.</l>
                <l xml:id="d002l423" n="423">Namque vides, quot sumpta viris nunc arma saluti</l>
                <l xml:id="d002l424" n="424">Prompta tuae maneant, pro te quoscunque libenter</l>
                <l xml:id="d002l425" n="425">Aspicies cunctis vitam obiectare periclis,</l>
                <l xml:id="d002l426" n="426">Vulnera sive feram nequaquam horrescere mortem.</l>
                <l xml:id="d002l427" n="427">Sed deus adiutor coeptis nunc affore iustis</l>
                <l xml:id="d002l428" n="428">Cernitur; ecce deus reditus tibi monstrat apertum</l>
                <l xml:id="d002l429" n="429">Nunc iter et certe apparent tibi signa salutis.</l>
                <l xml:id="d002l430" n="430">Ergo facultatem redeundi amittere talem</l>
                <l xml:id="d002l431" n="431">Ne velis, at, facili, propera, dum cardine sistit;</l>
                <l xml:id="d002l432" n="432">Nam neglecta semel nunquam fortuna redibit".</l>
                <l xml:id="d002l433" n="433">At pius haec contra Medices: "Dulces milii semper</l>
                <l xml:id="d002l434" n="434">Et cari et fidi cunctis in rebus amici.</l>
                <l xml:id="d002l435" n="435">Sed nunc vestra fides longe mihi carior extat,</l>
                <l xml:id="d002l436" n="436">Dum fortuna meis gestis invisa secundis</l>
                <l xml:id="d002l437" n="437">Cogit in adversos miserum descendere casus.</l>
                <l xml:id="d002l438" n="438">Quod mihi nunc sumptis mortem spondetis in armis</l>
                <l xml:id="d002l439" n="439">Oppetere et videam dictis succedere facta,</l>
                <l xml:id="d002l440" n="440">Nil mihi nunc potuit magis hoc contingere gratum</l>
                <l xml:id="d002l441" n="441">Oblatumque libens grata nunc mente repono.</l>
                <l xml:id="d002l442" n="442">Fas et iura vetant armis nunc talibus uti</l>
                <l xml:id="d002l443" n="443">Et contra patriam vires extendere nostras.</l>
                <l xml:id="d002l444" n="444">Quemque decet iustum dominis parere libenter</l>
                <l xml:id="d002l445" n="445">Et patriae servare fidem pacemque tueri.</l>
                <l xml:id="d002l446" n="446">Ergo libens, licet immeritus, nunc iussus abire</l>
                <l xml:id="d002l447" n="447">Discedo patriaeque meam concedo salutem.</l>
                <l xml:id="d002l448" n="448">Vos igitur laeti vestras discedite sedes</l>
                <l xml:id="d002l449" n="449">Et meritis tantis adstrictum ducite Cosmum,</l>
                <l xml:id="d002l450" n="450">Nec, si fata velint, isthaec egisse pigebit".</l>
                <l xml:id="d002l451" n="451">Sic iter inceptum peragit nec porrigit aures</l>
                <l xml:id="d002l452" n="452">Talibus oblatis dictisque ferocibus unquam,</l>
                <l xml:id="d002l453" n="453">Quamvis incessu peditum iam copia crescat</l>
                <l xml:id="d002l454" n="454">Factaque sit iusti vel magni exercitus instar.</l>
                <l xml:id="d002l455" n="455">Inde Mutinenses superatis montibus agros</l>
                <l xml:id="d002l456" n="456">Ingreditur cernitque viros equitumque catervas</l>
                <l xml:id="d002l457" n="457">Obviam adesse sibi, Estensis quos pergere princeps</l>
                <l xml:id="d002l458" n="458">Iusserat et comiter fines deducere in omnes.</l>
                <l xml:id="d002l459" n="459">Sic paribus studiis Medices susceptus ubique</l>
                <l xml:id="d002l460" n="460">Tendit iter, donec proscriptas tangeret oras.</l>
                <l xml:id="d002l461" n="461">Illic, proh superi, quanta admiratio cunctos</l>
                <l xml:id="d002l462" n="462">Detinet et quanto qualique receptus honore.</l>
                <l xml:id="d002l463" n="463">Ingens quippe viri semper reverentia crescit,</l>
                <l xml:id="d002l464" n="464">Vincit et acceptam Cosmi praesentia famam.</l>
                <l xml:id="d002l465" n="465">Ecce Patavinus populus fluit undique totus</l>
                <l xml:id="d002l466" n="466">Visendi studio; quisquis vir magnus in urbe</l>
                <l xml:id="d002l467" n="467">Obvius egreditur, blando et sermone salutat.</l>
                <l xml:id="d002l468" n="468">Haud aliter magno Medicem dignatur honore</l>
                <l xml:id="d002l469" n="469">Ipse magistratus, quam si venisset ad urbem</l>
                <l xml:id="d002l470" n="470">Orator vel si titulos praeferret honestos</l>
                <l xml:id="d002l471" n="471">Nobilis aut princeps et digno nomine clarus.</l>
                <l xml:id="d002l472" n="472">Namque iubet proceres medium deducere Cosmum</l>
                <l xml:id="d002l473" n="473">Hortarique virum semper cunctisque diebus</l>
                <l xml:id="d002l474" n="474">Mane salutatum Medicas accedere ad aedes.</l>
                <l xml:id="d002l475" n="475">Quod faciunt laeti cives nullumque relinquunt</l>
                <l xml:id="d002l476" n="476">Officium intactum summi ac praestantis amori</l>
                <l xml:id="d002l477" n="477">Quin etiam Veneti mittunt, qui voce senatus</l>
                <l xml:id="d002l478" n="478">Hortentur Medicem et dictis solentur amicis</l>
                <l xml:id="d002l479" n="479">Spemque bonam moneant adversis sumere rebus</l>
                <l xml:id="d002l480" n="480">Et, tales postquam tulerit fortuna labores,</l>
                <l xml:id="d002l481" n="481">Gaudendum, Venetas quod sorte advenerit oras;</l>
                <l xml:id="d002l482" n="482">Namque deesse nihil speret sibi posse, nisi urbis</l>
                <l xml:id="d002l483" n="483">Tam pulchrae aspectus, qualem Florentia praestat.</l>
                <l xml:id="d002l484" n="484">Caetera, ad humanam quae spectant commoda vitam,</l>
                <l xml:id="d002l485" n="485">Si non aequa, tamen minus aspernanda futura.</l>
                <l xml:id="d002l486" n="486">Milia praeterea auri quinquaginta manere</l>
                <l xml:id="d002l487" n="487">Prompta sibi; si forte suis discrimina rebus</l>
                <l xml:id="d002l488" n="488">Obtigerint, valeant quae solum talibus armis</l>
                <l xml:id="d002l489" n="489">Expelli, sed plura quidem, si pluribus uti</l>
                <l xml:id="d002l490" n="490">Expediat Medici, Venetos offerre paratos.</l>
                <l xml:id="d002l491" n="491">His Medices dictis et tali munere laetus</l>
                <l xml:id="d002l492" n="492">Immensas Venetis grates compluribus egit</l>
                <l xml:id="d002l493" n="493">Verbis et, quoniam misero sibi nulla facultas</l>
                <l xml:id="d002l494" n="494">Posse referre datur, divum se cuncta precari</l>
                <l xml:id="d002l495" n="495">Numina, ut ipsa ferant Venetis, quae digna videntur,</l>
                <l xml:id="d002l496" n="496">Praemia, qui profugum tanto dignentur honore.</l>
                <l xml:id="d002l497" n="497">Sic igitur claro notus iam nomine Cosmus,</l>
                <l xml:id="d002l498" n="498">Talibus et Venetum donis ornatus honestis</l>
                <l xml:id="d002l499" n="499">Inter primates urbis iam primus habetur.</l>
                <l xml:id="d002l500" n="500">Sic Cisalpinas celebris volitare per oras</l>
                <l xml:id="d002l501" n="501">Incipit inque dies virtutis gloria maior</l>
                <l xml:id="d002l502" n="502">Emicat et nitido semper fulgore coruscat.</l>
                <l xml:id="d002l503" n="503">Sic quoque finitimis veneratur in urbibus atque</l>
                <l xml:id="d002l504" n="504">Talibus ac tantis effertur laudibus heros,</l>
                <l xml:id="d002l505" n="505">Ut Venetos patres reliquosque incenderit omnes</l>
                <l xml:id="d002l506" n="506">Fama viri, Venetam Medices si pergat ad urbem,</l>
                <l xml:id="d002l507" n="507">Tum patrio donare solo, tum nomine civis</l>
                <l xml:id="d002l508" n="508">Ornare et proprias in Cosmum condere leges.</l>
                <l xml:id="d002l509" n="509">Quae quamvis miris exoptet munera votis</l>
                <l xml:id="d002l510" n="510">Et cupiat tantis ornare insignibus heros,</l>
                <l xml:id="d002l511" n="511">Attamen iniussu populi decedere nunquam</l>
                <l xml:id="d002l512" n="512">Sedibus ascriptis sibi posse licere fatetur,</l>
                <l xml:id="d002l513" n="513">Nec modo, si liceat, sedes se dictitat ullas</l>
                <l xml:id="d002l514" n="514">Quaerere velle, nisi gratum sciat esse futurum</l>
                <l xml:id="d002l515" n="515">Florenti populo dominisque potentibus, unde</l>
                <l xml:id="d002l516" n="516">Omne sibi debet cedendi sive manendi</l>
                <l xml:id="d002l517" n="517">Arbitrium tradi, licet exul longius erret.</l>
                <l xml:id="d002l518" n="518">Nam patriis semper subiectum legibus esse</l>
                <l xml:id="d002l519" n="519">Quemque volunt leges, patrium si perdere nomen</l>
                <l xml:id="d002l520" n="520">Dulce nolit fugiatque rebellis nomen acerbum.</l>
                <l xml:id="d002l521" n="521">Ergo petita prius venia et concessa libenter</l>
                <l xml:id="d002l522" n="522">A populo, quascunque velit, discedere sedes.</l>
                <l xml:id="d002l523" n="523">Nec mora, concedit Venetas habitator ad aedes,</l>
                <l xml:id="d002l524" n="524">Laudis ubi egregiae et virtutis praemia sacrae</l>
                <l xml:id="d002l525" n="525">Invenit titulis referens insignia pulchris,</l>
                <l xml:id="d002l526" n="526">Dicere quae paribus verbis et carmine digno</l>
                <l xml:id="d002l527" n="527">Difficile est, sed nota manent memoranda per aevum</l>
                <l xml:id="d002l528" n="528">Plurima, quae Medicam ornabunt per saecula gentem.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Annachiara Barizza</bibl>
                </head>
                <l xml:id="d003l1" n="1">Dum Medices Venetis summa cum laude moratur</l>
                <l xml:id="d003l2" n="2">Sedibus atque inter cives dum magnus habetur</l>
                <l xml:id="d003l3" n="3">Dumque suum patribus virtus commendat alumnum,</l>
                <l xml:id="d003l4" n="4">Maesta gemit semper dulcem Florentia natum</l>
                <l xml:id="d003l5" n="5">Decessisse suum caroque orbata parente</l>
                <l xml:id="d003l6" n="6">Continuo in luctu et lachrimis versatur acerbis.</l>
                <l xml:id="d003l7" n="7">Saepe virum veluti crudeli morte peremptum</l>
                <l xml:id="d003l8" n="8">Casta dolet coniunx et maestis cuncta querelis</l>
                <l xml:id="d003l9" n="9">Tecta replet late, resonat vicinia planctu</l>
                <l xml:id="d003l10" n="10">Femineo, spargit flavos per colla capillos,</l>
                <l xml:id="d003l11" n="11">Corporis omne decus, vestitus negligit omnis</l>
                <l xml:id="d003l12" n="12">Vesteque lugubri amissum deplorat amorem.</l>
                <l xml:id="d003l13" n="13">Sic pariter nostra tum passim maeror in urbe</l>
                <l xml:id="d003l14" n="14">Cernitur et patria ingenti confecta dolore</l>
                <l xml:id="d003l15" n="15">Munera quaeque sinit, fuerint seu publica curis</l>
                <l xml:id="d003l16" n="16">Expediunda suis, cunctis neglecta diebus</l>
                <l xml:id="d003l17" n="17">Profluere atque situ confecta albescere turpi,</l>
                <l xml:id="d003l18" n="18">Seu privata manet patriae coniuncta saluti,</l>
                <l xml:id="d003l19" n="19">Ceu nihil ad patriam videas torpescere semper.</l>
                <l xml:id="d003l20" n="20">Non secus, ac gelidae cernas cum tempore brumae</l>
                <l xml:id="d003l21" n="21">Cuncta rigere gelu et glacie concreta iacere.</l>
                <l xml:id="d003l22" n="22">Namque oblita sui penitus rerumque suarum</l>
                <l xml:id="d003l23" n="23">Nil, nisi quod possit tantum lenire dolorem,</l>
                <l xml:id="d003l24" n="24">Cogitat, unde sibi multis discrimina rebus</l>
                <l xml:id="d003l25" n="25">Proveniunt, illinc rapidis lacerata rapinis,</l>
                <l xml:id="d003l26" n="26">Hinc aliis submersa malis, ceu navis, in altum</l>
                <l xml:id="d003l27" n="27">Quae subit adversam ventorum forte procellam,</l>
                <l xml:id="d003l28" n="28">Neve gubernator nec doctus in arte magister</l>
                <l xml:id="d003l29" n="29">Ullus adest illi, qui consulat atque gubernet,</l>
                <l xml:id="d003l30" n="30">Naufraga sed rabidis ventis iaculatur et undis</l>
                <l xml:id="d003l31" n="31">Et iactata diu portus non invenit ullos.</l>
                <l xml:id="d003l32" n="32">Civica sic patriam versat dissentio nostram</l>
                <l xml:id="d003l33" n="33">Ambitioque feris submersit fluctibus illam,</l>
                <l xml:id="d003l34" n="34">Neve quies ac ulla datur spes certa salutis,</l>
                <l xml:id="d003l35" n="35">Sed vidua assidue nullo tutore relicto</l>
                <l xml:id="d003l36" n="36">Diripitur ceditque malis et languida luget.</l>
                <l xml:id="d003l37" n="37">Publica iura vacant, cedit civile potentum</l>
                <l xml:id="d003l38" n="38">Viribus atque armis, tum pro ratione voluntas</l>
                <l xml:id="d003l39" n="39">Cuncta gerit, tum prompta subit metuenda libido.</l>
                <l xml:id="d003l40" n="40">Quin et sacra deum cunctis solemnia templis</l>
                <l xml:id="d003l41" n="41">Cessant et solito nusquam celebrantur honore.</l>
                <l xml:id="d003l42" n="42">Quae delubra novo fuerant, ornata decore,</l>
                <l xml:id="d003l43" n="43">Iam deserta manent amotis undique sacris.</l>
                <l xml:id="d003l44" n="44">Sicque suum cernens tam parvo tempore nomen</l>
                <l xml:id="d003l45" n="45">Relligio, Etrusca quod magnum semper in urbe</l>
                <l xml:id="d003l46" n="46">Gesserat indictum nullis venerarier aris,</l>
                <l xml:id="d003l47" n="47">Haec secum volvit magno perculsa dolore:</l>
                <l xml:id="d003l48" n="48">"Cum plus Etrusca discederet exul ab urbe</l>
                <l xml:id="d003l49" n="49">Pulsus ob invidiam Medices, permagna putavi</l>
                <l xml:id="d003l50" n="50">Damna futuri mihi, nam multis saucia curis</l>
                <l xml:id="d003l51" n="51">Angebar primum iniungi discrimina nato</l>
                <l xml:id="d003l52" n="52">Tanta meo, cum nulla extaret causa malorum,</l>
                <l xml:id="d003l53" n="53">Praemia sed meritis potius sibi debita magnis.</l>
                <l xml:id="d003l54" n="54">Flumina praeterea nostris uberrima plantis,</l>
                <l xml:id="d003l55" n="55">Quae Medico semper pleno de fonte fluebant,</l>
                <l xml:id="d003l56" n="56">Diverti e campis alio conversa dolebam.</l>
                <l xml:id="d003l57" n="57">Non tamen, ut video, avulsas radicibus imis</l>
                <l xml:id="d003l58" n="58">Credideram plantas, ne ferrent amplius ullos,</l>
                <l xml:id="d003l59" n="59">Ut solite, fructus, semper quos esse feraces</l>
                <l xml:id="d003l60" n="60">Et memini et plenis collegi cratibus olim,</l>
                <l xml:id="d003l61" n="61">Non etiam incultos impleri sentibus agros</l>
                <l xml:id="d003l62" n="62">Arvaque submotis Medicis arescere rivis.</l>
                <l xml:id="d003l63" n="63">Ergo necesse novas quam primum quaerere sedes</l>
                <l xml:id="d003l64" n="64">Et Florentina decedere protinus urbe,</l>
                <l xml:id="d003l65" n="65">Urbe mihi cunctis grata magis urbibus olim.</l>
                <l xml:id="d003l66" n="66">Sed promissa dei memori nunc mente revolvo,</l>
                <l xml:id="d003l67" n="67">Scilicet absentem revocari ad publica Cosmum</l>
                <l xml:id="d003l68" n="68">Munera transactis nonnullis mensibus, unde</l>
                <l xml:id="d003l69" n="69">Spes mihi certa manet; vereor sed plurima, quae nunc</l>
                <l xml:id="d003l70" n="70">Accusant magno Tyrrhenam crimine gentem,</l>
                <l xml:id="d003l71" n="71">Ne pater omnipotens gestis iratus iniquis</l>
                <l xml:id="d003l72" n="72">In longum promissa trahat populumque severus</l>
                <l xml:id="d003l73" n="73">Puniat ingratum, maneant cum praemia Cosmo</l>
                <l xml:id="d003l74" n="74">Digna satis, Veneta quae nunc ex urbe reportat,</l>
                <l xml:id="d003l75" n="75">Quae valeant mentis placidam sibi ferre quietem,</l>
                <l xml:id="d003l76" n="76">Unde prius iunctis orabo numina palmis</l>
                <l xml:id="d003l77" n="77">Magna dei, videat, ne quid mereantur iniqui,</l>
                <l xml:id="d003l78" n="78">Sed quid digna pii Medicis nunc facta requirant</l>
                <l xml:id="d003l79" n="79">Damnaque conspiciat, quae nobis magna resultant.</l>
                <l xml:id="d003l80" n="80">Talibus ergo deum dictis et corde precabor:</l>
                <l xml:id="d003l81" n="81">'O deus, humano generi qui parcere semper</l>
                <l xml:id="d003l82" n="82">Gaudes, nec scelerum iratus reminisceris unquam,</l>
                <l xml:id="d003l83" n="83">Te precor, avertas oculos, licet impia multis</l>
                <l xml:id="d003l84" n="84">Extent facta malis in te commissa per urbem</l>
                <l xml:id="d003l85" n="85">Etruscam, ingratasque bonus ne respice mentes,</l>
                <l xml:id="d003l86" n="86">Sed moveat Medicis pietas cultusque deorum</l>
                <l xml:id="d003l87" n="87">Et mea te tangant sumptis incommoda damnis.</l>
                <l xml:id="d003l88" n="88">Advenit ecce dies nobis promissa; parentem</l>
                <l xml:id="d003l89" n="89">Restituas, oro, patriae, quae languida semper</l>
                <l xml:id="d003l90" n="90">Luget et absentem luctu deplorat acerbo,</l>
                <l xml:id="d003l91" n="91">Et mihi concedas divinae sortis honore</l>
                <l xml:id="d003l92" n="92">Posse frui solito, quem secum ferre necesse est,</l>
                <l xml:id="d003l93" n="93">Cum secum pariter Tyrrhena excesserit urbe'".</l>
                <l xml:id="d003l94" n="94">Talia Relligio; tum summi rector Olympi</l>
                <l xml:id="d003l95" n="95">Rettulit haec contra: "Tuus, o sanctissima virtus,</l>
                <l xml:id="d003l96" n="96">Me dolor et Medicis pietas nil tale merentis</l>
                <l xml:id="d003l97" n="97">Impellunt gratis ingratae ignoscere genti.</l>
                <l xml:id="d003l98" n="98">Vade, age, dic Medici, patriam mox praeparet ire,</l>
                <l xml:id="d003l99" n="99">Nam reditus concessa sibi nunc certa potestas".</l>
                <l xml:id="d003l100" n="100">Inde vocat subito ex nymphis caelestibus unam,</l>
                <l xml:id="d003l101" n="101">Quae radiis semper casti resplendet amoris;</l>
                <l xml:id="d003l102" n="102">Talibus alloquitur dictis et talia mandat:</l>
                <l xml:id="d003l103" n="103">"Gratia grata mihi, quia gratum reddis honorem</l>
                <l xml:id="d003l104" n="104">Numinibus sanctis resque intercedis honestas,</l>
                <l xml:id="d003l105" n="105">Nec praestare boni quicquid mortalia possunt</l>
                <l xml:id="d003l106" n="106">Te sine corda virum. Florentinam ocius urbem</l>
                <l xml:id="d003l107" n="107">Advola et actutum mentes incende virorum,</l>
                <l xml:id="d003l108" n="108">Ut revocent ultro Medicem patriaeque parentem</l>
                <l xml:id="d003l109" n="109">Restituant meritique sibi reddantur honores".</l>
                <l xml:id="d003l110" n="110">Nec non et summi peragit mandata tonantis</l>
                <l xml:id="d003l111" n="111">Gratia, nam, liquidas pennis dilapsa per auras</l>
                <l xml:id="d003l112" n="112">Advolat Etruscas aura velocior arces</l>
                <l xml:id="d003l113" n="113">Atque adeo procerum mentes et corda virorum</l>
                <l xml:id="d003l114" n="114">Irrepit et tanto in Medicem succendit amore,</l>
                <l xml:id="d003l115" n="115">Ut subito tentet revocare ad publica Cosmum</l>
                <l xml:id="d003l116" n="116">Iura magistratus, quamvis furibunda minetur</l>
                <l xml:id="d003l117" n="117">Factio et adversis obsistat viribus audax,</l>
                <l xml:id="d003l118" n="118">Impleat et totam magnis terroribus urbem.</l>
                <l xml:id="d003l119" n="119">Contio sed populi magno celebrata favore</l>
                <l xml:id="d003l120" n="120">Comprimit audaces dirosque per omnia cives</l>
                <l xml:id="d003l121" n="121">Et revocat Medicem solitoque in culmine rerum</l>
                <l xml:id="d003l122" n="122">Collocat et meritos reddi sibi mandat honores.</l>
                <l xml:id="d003l123" n="123">Relligio interea Vestalis virginis ora</l>
                <l xml:id="d003l124" n="124">Et vestes induta sacras victasque pudicas.</l>
                <l xml:id="d003l125" n="125">Accelerans gressus Medicas contendit ad aedes</l>
                <l xml:id="d003l126" n="126">Et placida Medicem voce introgressa salutat:</l>
                <l xml:id="d003l127" n="127">"Salve, cura deum, et veram, quam porto, salutem,</l>
                <l xml:id="d003l128" n="128">Accipe nec mirare tuas accedere solam</l>
                <l xml:id="d003l129" n="129">Hac cum veste domos ausam, nam iussa facesso</l>
                <l xml:id="d003l130" n="130">Magna dei patriasque libens tibi nuntio sedes</l>
                <l xml:id="d003l131" n="131">Restitui et magna in patriam cum laude vocari".</l>
                <l xml:id="d003l132" n="132">Dixit et extemplo pariter cum voce recessit.</l>
                <l xml:id="d003l133" n="133">At Medices tali stupefactus imagine primum</l>
                <l xml:id="d003l134" n="134">Virginis atque habitum et faciem admiratus honestam,</l>
                <l xml:id="d003l135" n="135">Mox secum repetens audita ex ordine verba</l>
                <l xml:id="d003l136" n="136">Haud dubiam praestare fidem de sedibus altis</l>
                <l xml:id="d003l137" n="137">Advenisse deam et divum mandata tulisse,</l>
                <l xml:id="d003l138" n="138">Sed, quibus e meritis mandentur talia, nescit,</l>
                <l xml:id="d003l139" n="139">Sic igitur firmum fixumque in mente reponit</l>
                <l xml:id="d003l140" n="140">Se, Florentinam quam primum advenerit urbem,</l>
                <l xml:id="d003l141" n="141">Viderit et patriam, sacras componere leges</l>
                <l xml:id="d003l142" n="142">Compositasque suos cives servare libenter,</l>
                <l xml:id="d003l143" n="143">Numina magna deum votis sacrisque peractis</l>
                <l xml:id="d003l144" n="144">Saepe vocaturum et grates quascunque laturum</l>
                <l xml:id="d003l145" n="145">Pluraque marmoreo structurum templa decore.</l>
                <l xml:id="d003l146" n="146">Postera fulgebat radiis Aurora coruscis,</l>
                <l xml:id="d003l147" n="147">Cum Venetas velox advenit nuntius oras,</l>
                <l xml:id="d003l148" n="148">Detulit et, quanto Medices revocatus honore</l>
                <l xml:id="d003l149" n="149">In patriam quantumque suis iam civibus adsit</l>
                <l xml:id="d003l150" n="150">Gratus et acceptus, redeat modo laetus ad urbem,</l>
                <l xml:id="d003l151" n="151">Quae Medico tantum ardens inflammatur amore,</l>
                <l xml:id="d003l152" n="152">Quantum casta virum uxor amat vel mater alumnum.</l>
                <l xml:id="d003l153" n="153">Nec mora; continuo Florentis iussa senatus</l>
                <l xml:id="d003l154" n="154">Expedit Etruscam Medices rediturus ad urbem.</l>
                <l xml:id="d003l155" n="155">Iamque Mugellanos fines ingressus et agros</l>
                <l xml:id="d003l156" n="156">Audiit ingentem populi adventare catervam</l>
                <l xml:id="d003l157" n="157">Obviam et egressos proceres iam protinus omnes.</l>
                <l xml:id="d003l158" n="158">Quod minime cernens privatos posse decere</l>
                <l xml:id="d003l159" n="159">Diversum per iter Tyrrhenam pergit ad urbem,</l>
                <l xml:id="d003l160" n="160">Quam tacitus paucis tantum comitantibus intrat,</l>
                <l xml:id="d003l161" n="161">Dirigit et primos ad magna palatia gressus,</l>
                <l xml:id="d003l162" n="162">Laetus adit dominos, dulci et sermone salutat</l>
                <l xml:id="d003l163" n="163">Et grates agit ingentes veniamque precatur.</l>
                <l xml:id="d003l164" n="164">Laetitia subito complentur corda virorum</l>
                <l xml:id="d003l165" n="165">Ingenti et populus nimium gestire videtur</l>
                <l xml:id="d003l166" n="166">Non aliter, quam saepe novus si nuntius affert</l>
                <l xml:id="d003l167" n="167">Seu victos hostes urbesque ex hoste receptas</l>
                <l xml:id="d003l168" n="168">Seu gratam cunctis post multa pericula pacem.</l>
                <l xml:id="d003l169" n="169">Neve magis reduci mater laetatur alumno,</l>
                <l xml:id="d003l170" n="170">Unicus ille licet viduae sit cura parentis,</l>
                <l xml:id="d003l171" n="171">Cum redit emensus variis labentia terris</l>
                <l xml:id="d003l172" n="172">Aequora et obscurae passus discrimina mortis,</l>
                <l xml:id="d003l173" n="173">Quam patria incolumi Cosmo est gavisa recepto,</l>
                <l xml:id="d003l174" n="174">Cui commendat opesque suas rerumque salutem.</l>
                <l xml:id="d003l175" n="175">Nec minus ille suae curas amplectitur urbis,</l>
                <l xml:id="d003l176" n="176">Quam pater ipse domumque suam natosque gubernat.</l>
                <l xml:id="d003l177" n="177">Publica cuncta brevi tanta est prudentia Cosmi</l>
                <l xml:id="d003l178" n="178">Consiliis composta suis servare tenorem</l>
                <l xml:id="d003l179" n="179">Incipiunt solitum priscamque resumere normam.</l>
                <l xml:id="d003l180" n="180">Seditione viri soliti turbare quietem</l>
                <l xml:id="d003l181" n="181">Antiquam patriae poenis plectuntur acerbis,</l>
                <l xml:id="d003l182" n="182">Praemia nec desunt iustis iam civibus ulla.</l>
                <l xml:id="d003l183" n="183">Sic igitur patrius pulchre componitur ordo</l>
                <l xml:id="d003l184" n="184">Iamque sacras leges cives venerantur et omnis</l>
                <l xml:id="d003l185" n="185">Plebs patribus subiecta manet legesque veretur.</l>
                <l xml:id="d003l186" n="186">Hinc per te, Medices, Laurentis templa Levitae</l>
                <l xml:id="d003l187" n="187">Cernuntur Fesulis magnis suffulta columnis</l>
                <l xml:id="d003l188" n="188">Auratoque nitent passim laquearia tecto.</l>
                <l xml:id="d003l189" n="189">Hinc delubra tibi, Marce, instaurata nitescunt</l>
                <l xml:id="d003l190" n="190">Porticibusque pii fratres spatiantur honestis.</l>
                <l xml:id="d003l191" n="191">Bibliotheca libros miro constructa decore,</l>
                <l xml:id="d003l192" n="192">Sive sacros quaeras seu quos gentilis honorat,</l>
                <l xml:id="d003l193" n="193">Fratribus et reliquis large quoscunque ministrat.</l>
                <l xml:id="d003l194" n="194">Hinc Fesuli montis positum in radicibus alti</l>
                <l xml:id="d003l195" n="195">Cernitur erectum pulchra testudine templum</l>
                <l xml:id="d003l196" n="196">Tectaque cernuntur monacis habitanda pudicis</l>
                <l xml:id="d003l197" n="197">Splendida et obducti circum viridaria muri.</l>
                <l xml:id="d003l198" n="198">Denique signa pilis insertis aurea rubris</l>
                <l xml:id="d003l199" n="199">Omnibus in templis tota spectantur in urbe.</l>
                <l xml:id="d003l200" n="200">Hinc quoque regali fabricata palatia sumptu</l>
                <l xml:id="d003l201" n="201">Advena miratur, cives mirantur et omnes.</l>
                <l xml:id="d003l202" n="202">Nec minus interea patriae indulgere quieti</l>
                <l xml:id="d003l203" n="203">Cernitur et curas animo gestare salubres.</l>
                <l xml:id="d003l204" n="204">Namque foris bellum firmata pace resedit</l>
                <l xml:id="d003l205" n="205">Horribilisque domi subito discordia cessit,</l>
                <l xml:id="d003l206" n="206">Reddidit et cautos ad cuncta pericula cives.</l>
                <l xml:id="d003l207" n="207">Quod Piccininus suscepta clade fatetur,</l>
                <l xml:id="d003l208" n="208">Cum fugit amissis et fracto milite castris,</l>
                <l xml:id="d003l209" n="209">Franciscusque comes puppi decedere iussus</l>
                <l xml:id="d003l210" n="210">Valle Casentina, adversi dum principis arma</l>
                <l xml:id="d003l211" n="211">Sectatus nostra demens defecit ab urbe,</l>
                <l xml:id="d003l212" n="212">Testanturque feri insultus atque irrita bella</l>
                <l xml:id="d003l213" n="213">Alfonsi regis, multis dum milibus ardens</l>
                <l xml:id="d003l214" n="214">Obsidione gravi, Plombini moenia cinxit</l>
                <l xml:id="d003l215" n="215">In moremque fugae raptim obsidione soluta</l>
                <l xml:id="d003l216" n="216">Navibus in patriam levibus remeare coactus.</l>
                <l xml:id="d003l217" n="217">Sed quo divinae referam praesagia mentis</l>
                <l xml:id="d003l218" n="218">Carmine et instantis praevisa pericula belli?</l>
                <l xml:id="d003l219" n="219">Quis deus ingenio poterit praestare favorem,</l>
                <l xml:id="d003l220" n="220">Vestrum opus, o Musae, vestra haec sit cura, precamur.</l>
                <l xml:id="d003l221" n="221">Nam nihil absque opibus vestris speramus honestum</l>
                <l xml:id="d003l222" n="222">Posse loqui; vestra haec iterum sit cura, precamur.</l>
                <l xml:id="d003l223" n="223">Mors ducis Insubrium cunctis pergrata Philippi</l>
                <l xml:id="d003l224" n="224">Horrida multorum mentes ad proelia vertit</l>
                <l xml:id="d003l225" n="225">Cordaque praecipue Venetorum fervida tinxit</l>
                <l xml:id="d003l226" n="226">Ambitione gravi, cuperent ut regna Philippi</l>
                <l xml:id="d003l227" n="227">Cedere cuncta sibi, nam motis undique bellis</l>
                <l xml:id="d003l228" n="228">Armorum strepitu videas horrescere totam</l>
                <l xml:id="d003l229" n="229">Italiam et subito consterni cuncta tremore.</l>
                <l xml:id="d003l230" n="230">Hinc rex Alfonsus violata pace tremendus</l>
                <l xml:id="d003l231" n="231">Imminet et bellum nobis cladesque minatur.</l>
                <l xml:id="d003l232" n="232">Illinc et Venetis vexatur Gallia castris,</l>
                <l xml:id="d003l233" n="233">Gallia defuncto quondam subiecta Philippo,</l>
                <l xml:id="d003l234" n="234">Sed duce Francisco correptis Insuber armis</l>
                <l xml:id="d003l235" n="235">It contra et cara pro libertate repugnat;</l>
                <l xml:id="d003l236" n="236">Inclita facta gerit, magno et discrimine clades</l>
                <l xml:id="d003l237" n="237">Iniungit Venetis; iustus nam iusta rependit</l>
                <l xml:id="d003l238" n="238">Iura deus iustosque fovet reprimitque superbos.</l>
                <l xml:id="d003l239" n="239">Mox tamen adiuncto sibi Sforza et foedere firmo</l>
                <l xml:id="d003l240" n="240">Insurgunt iterum Veneti cladesque vicissim</l>
                <l xml:id="d003l241" n="241">Insubribus referunt iamque urbis moenia cingunt</l>
                <l xml:id="d003l242" n="242">Milite et effosso circundant aggere muros.</l>
                <l xml:id="d003l243" n="243">Iamque fame impulsus positis iam cogitur armis</l>
                <l xml:id="d003l244" n="244">Insuber optatam precibus perquirere pacem,</l>
                <l xml:id="d003l245" n="245">Cum Veneti sese violato foedere iungunt</l>
                <l xml:id="d003l246" n="246">Insubribus pactosque negant persolvere nummos</l>
                <l xml:id="d003l247" n="247">Francisco, sed castra iubent dissolvere et ipsum</l>
                <l xml:id="d003l248" n="248">Finibus Insubrium quam primum abscedere mandant.</l>
                <l xml:id="d003l249" n="249">Tum demum Medices divina mente volutans,</l>
                <l xml:id="d003l250" n="250">Quid totiens firmata velint totiensque soluta</l>
                <l xml:id="d003l251" n="251">Foedera deposcant, Venetorum quippe timendas</l>
                <l xml:id="d003l252" n="252">Aestimat ambages et magna pericula cernit,</l>
                <l xml:id="d003l253" n="253">Consiliis ni forte bonis opibusve iuvetur</l>
                <l xml:id="d003l254" n="254">Franciscus Venetum monitus contemnere iussa,</l>
                <l xml:id="d003l255" n="255">Castra nec Insubrium obsessis deducere campis.</l>
                <l xml:id="d003l256" n="256">Sic monet, ut fervens obsessis acrius instet</l>
                <l xml:id="d003l257" n="257">Moenibus utque novis obsessam cladibus urbem</l>
                <l xml:id="d003l258" n="258">Terreat et nusquam sumptis discedat ab armis.</l>
                <l xml:id="d003l259" n="259">Quippe suas iam noscat opes sibi quasque paratas</l>
                <l xml:id="d003l260" n="260">Affore, nec magnis desperet sumptibus ullis</l>
                <l xml:id="d003l261" n="261">Sufficere et solum tanto se occurrere bello</l>
                <l xml:id="d003l262" n="262">Posse, sed adiutus vires animumque resumat.</l>
                <l xml:id="d003l263" n="263">Namque sibi sciat et Medici commune futurum</l>
                <l xml:id="d003l264" n="264">Id bellum, quod fata dabunt succedere felix,</l>
                <l xml:id="d003l265" n="265">Si modo persistat solitis in viribus audax.</l>
                <l xml:id="d003l266" n="266">Talibus impulsus dictis opibusque refectus</l>
                <l xml:id="d003l267" n="267">Sforziades tantis replet terroribus urbem</l>
                <l xml:id="d003l268" n="268">Obsessam, ut magnus magno clamore tumultus</l>
                <l xml:id="d003l269" n="269">Aestuet arreptisque ruat populariter armis</l>
                <l xml:id="d003l270" n="270">Insuber et Venetum crudeli vulnere caeso</l>
                <l xml:id="d003l271" n="271">Legato, portis murisque patentibus hostem</l>
                <l xml:id="d003l272" n="272">Intra tecta vocet summoque in culmine rerum</l>
                <l xml:id="d003l273" n="273">Constituat mandetque suam per saecula gentem</l>
                <l xml:id="d003l274" n="274">Mandatis parere suis et iussa vereri.</l>
                <l xml:id="d003l275" n="275">Annuit oblatis rerumque capessit habenas</l>
                <l xml:id="d003l276" n="276">Sforziades laetus populique favore secundo</l>
                <l xml:id="d003l277" n="277">Insubrium componit opes et cuncta gubernat.</l>
                <l xml:id="d003l278" n="278">At Venetis livor tum fervens cordibus ira</l>
                <l xml:id="d003l279" n="279">Aestuat ereptumque dolent e faucibus amplum</l>
                <l xml:id="d003l280" n="280">Imperium mortemque sui tum saeva retractant</l>
                <l xml:id="d003l281" n="281">Vulnera legati; stimulat vindicta furentes.</l>
                <l xml:id="d003l282" n="282">Hinc sibi coniungunt firmato foedere regem</l>
                <l xml:id="d003l283" n="283">Alfonsum nostramque fidem veteremque requirunt</l>
                <l xml:id="d003l284" n="284">Gentis amicitiam et socialia iura recensent.</l>
                <l xml:id="d003l285" n="285">Vertitur ad Venetas populi sententia partes</l>
                <l xml:id="d003l286" n="286">Antiquumque patres renovari foedus et arma</l>
                <l xml:id="d003l287" n="287">Haud iniusta capi Venetum pro parte fatentur</l>
                <l xml:id="d003l288" n="288">Et secura magis; delendum quippe tyranni</l>
                <l xml:id="d003l289" n="289">Nomen et in cunctis civilia iura tuenda.</l>
                <l xml:id="d003l290" n="290">Et licet eventus Martis communis utrisque,</l>
                <l xml:id="d003l291" n="291">Attamen ad Venetos felix spectare videtur,</l>
                <l xml:id="d003l292" n="292">Sint quibus et vires rerumque potentia maior</l>
                <l xml:id="d003l293" n="293">Sitque vel ad magnos immensa pecunia sumptus.</l>
                <l xml:id="d003l294" n="294">Praeterea spes magna monet protendere fines</l>
                <l xml:id="d003l295" n="295">Posse vel imperium late producere nostrum.</l>
                <l xml:id="d003l296" n="296">Namque Padum citra quicquid dicionis habetur</l>
                <l xml:id="d003l297" n="297">Insubrium, nostris Venetis cedentibus omne</l>
                <l xml:id="d003l298" n="298">Accedet titulis, regni spes, nulla potestas</l>
                <l xml:id="d003l299" n="299">Transque Padum Venetas servabunt omnia leges.</l>
                <l xml:id="d003l300" n="300">Sic erit in magnis aequata potentia rebus.</l>
                <l xml:id="d003l301" n="301">Contra nulla viget regni spes, nulla potestas</l>
                <l xml:id="d003l302" n="302">Vincendi nullusque favor, sed certa malorum</l>
                <l xml:id="d003l303" n="303">Congeries certusque dolor patriaeque ruina.</l>
                <l xml:id="d003l304" n="304">Hae passim fota voces vulgantur in urbe.</l>
                <l xml:id="d003l305" n="305">At Medices alto coniectans corde futura</l>
                <l xml:id="d003l306" n="306">Publica, quem solum tangebat cura salutis.</l>
                <l xml:id="d003l307" n="307">Conventu in magno populi cunctique senatus</l>
                <l xml:id="d003l308" n="308">Talibus incepit tumque his est vocibus usus:</l>
                <l xml:id="d003l309" n="309">"Res magna, o cives, et magni plena pericli</l>
                <l xml:id="d003l310" n="310">Postulat, ut, quisquis patrium sectatur honorem</l>
                <l xml:id="d003l311" n="311">Et libertatis servari nomen honestum</l>
                <l xml:id="d003l312" n="312">Affectat patriae postponens cuncta saluti,</l>
                <l xml:id="d003l313" n="313">Proferat in medium, si quid sibi forte cavendum</l>
                <l xml:id="d003l314" n="314">Apparet, subeatque libens quoscunque labores</l>
                <l xml:id="d003l315" n="315">Pro patria et vitam pro libertate recuset.</l>
                <l xml:id="d003l316" n="316">Nobiscum Veneti renovari foedera poscunt.</l>
                <l xml:id="d003l317" n="317">Pluribus illa quidem non aspernanda videntur,</l>
                <l xml:id="d003l318" n="318">Nec mirum, quoniam patriae conferre saluti</l>
                <l xml:id="d003l319" n="319">Rentur et ex illis augeri publica censent,</l>
                <l xml:id="d003l320" n="320">Nec mihi displiceant, illud modo facta sequantur.</l>
                <l xml:id="d003l321" n="321">Sed vereor, ne forte magis confecta ruinam</l>
                <l xml:id="d003l322" n="322">Attulerint patriae vel libera iura resolvant.</l>
                <l xml:id="d003l323" n="323">Nam regni titulis caecaque cupidine ductos</l>
                <l xml:id="d003l324" n="324">Fingere cuncta reor Venetos et quaerere solum,</l>
                <l xml:id="d003l325" n="325">Deserat ut bellum positis exterritus armis</l>
                <l xml:id="d003l326" n="326">Sforziades nullisque opibus nulloque favore</l>
                <l xml:id="d003l327" n="327">Suffultus tantis succumbens sumptibus erret.</l>
                <l xml:id="d003l328" n="328">Gallia tum demum dubiis dum partibus haeret</l>
                <l xml:id="d003l329" n="329">Dumque suos cernit vexari cladibus agros</l>
                <l xml:id="d003l330" n="330">Fessa iugum subitura suum, tum denique totis</l>
                <l xml:id="d003l331" n="331">Viribus Italiam conentur subdere totam.</l>
                <l xml:id="d003l332" n="332">Et faciant, ni bella ferox incepta sequatur</l>
                <l xml:id="d003l333" n="333">Sforziades opibus nostris suffultus et armis.</l>
                <l xml:id="d003l334" n="334">Nec belli sumptus Venetumque potentia quemquam</l>
                <l xml:id="d003l335" n="335">Terreat; haud quisquam belli desperet honestos</l>
                <l xml:id="d003l336" n="336">Eventus fore, nam felix victoria fortem</l>
                <l xml:id="d003l337" n="337">Sforziadem sequitur, iam victis impiger instat</l>
                <l xml:id="d003l338" n="338">Hostibus Insubriumque potens dominatur in urbe.</l>
                <l xml:id="d003l339" n="339">Quod si Tyrrheni inspiraverit aura leonis,</l>
                <l xml:id="d003l340" n="340">Nimirum plenis transvectus in aequora velis,</l>
                <l xml:id="d003l341" n="341">Quosque velit, liceat tutos acquirere portus.</l>
                <l xml:id="d003l342" n="342">Quare agite, o cives, animis insurgite laetis</l>
                <l xml:id="d003l343" n="343">Suspectosque nimis vobis nimiumque potentes</l>
                <l xml:id="d003l344" n="344">Nunc duce Francisco Venetum deprimite fastus</l>
                <l xml:id="d003l345" n="345">Et rerum eventus faustos sperate futuros".</l>
                <l xml:id="d003l346" n="346">Dixerat haec Medices; simul omnis curia laudat</l>
                <l xml:id="d003l347" n="347">Consilium Medicis; patriae nam cura salutis</l>
                <l xml:id="d003l348" n="348">Admonet instantes iterum perpendere casus.</l>
                <l xml:id="d003l349" n="349">Ergo petita negant renovari foedera neve</l>
                <l xml:id="d003l350" n="350">Cum Venetis aliqua sociari lege, sed omnes</l>
                <l xml:id="d003l351" n="351">Bellorum casus et tristia facta vereri</l>
                <l xml:id="d003l352" n="352">Insubriumque ducem, quoniam ascivisse volentes</l>
                <l xml:id="d003l353" n="353">Audierint, nullis arcendum viribus atque</l>
                <l xml:id="d003l354" n="354">Marte lacessendum nullo cum iure videri.</l>
                <l xml:id="d003l355" n="355">Hinc ira atque odiis et aperto Marte furentes</l>
                <l xml:id="d003l356" n="356">Ardescunt Veneti, quin improbus omnia vertit</l>
                <l xml:id="d003l357" n="357">Iura furor; Venetis subito nam finibus acti</l>
                <l xml:id="d003l358" n="358">Quique Fluentini; nunquam concessa potestas</l>
                <l xml:id="d003l359" n="359">Legatis nostris Venetas accedere ad oras.</l>
                <l xml:id="d003l360" n="360">Tum demum patribus Cosmo suadente receptus</l>
                <l xml:id="d003l361" n="361">Sforziades socius sancitaque foedera sacris</l>
                <l xml:id="d003l362" n="362">Legibus et nostros olim iunctura nepotes.</l>
                <l xml:id="d003l363" n="363">Quae simul et patriam recte servasse salutem</l>
                <l xml:id="d003l364" n="364">Quis neget et stabilem pariter fundasse quietem</l>
                <l xml:id="d003l365" n="365">Italiae et Venetum fastus domuisse potentes?</l>
                <l xml:id="d003l366" n="366">Nam licet horrendas bellorum Gallia clades</l>
                <l xml:id="d003l367" n="367">Senserit et turmas equitum peditumque catervas</l>
                <l xml:id="d003l368" n="368">Insultare suis Veneto sub nomine campis</l>
                <l xml:id="d003l369" n="369">Viderit et duras tulerint vastata ruinas,</l>
                <l xml:id="d003l370" n="370">Nec non et Calabrum Campano, milite princeps</l>
                <l xml:id="d003l371" n="371">Praedatus Thuscos magna formidine saltus</l>
                <l xml:id="d003l372" n="372">Terrores nostrae magnos iniecerit urbi,</l>
                <l xml:id="d003l373" n="373">Non tamen instantis belli perculsa tumultu</l>
                <l xml:id="d003l374" n="374">Gallia succubuit, non ipsa Etruria tantis</l>
                <l xml:id="d003l375" n="375">Cladibus ingemuit, quin sumptis protinus armis</l>
                <l xml:id="d003l376" n="376">Illinc et Venetas acies excedere cogunt,</l>
                <l xml:id="d003l377" n="377">Hinc et Campanas nullo discrimine pellunt,</l>
                <l xml:id="d003l378" n="378">Quin et Francorum regem regemque Renatum</l>
                <l xml:id="d003l379" n="379">Foedere coniungunt. Superatis Alpibus ardens</l>
                <l xml:id="d003l380" n="380">Ipse Renatus adest multis cum milibus, unde</l>
                <l xml:id="d003l381" n="381">Et Venetis metus et tum regni cura tuendi</l>
                <l xml:id="d003l382" n="382">Iniicitur regi; tum pacis mentio facta</l>
                <l xml:id="d003l383" n="383">Et firmata inter Venetos Thuscumque senatum</l>
                <l xml:id="d003l384" n="384">Sforziademque ducem demum sancita per omnes</l>
                <l xml:id="d003l385" n="385">Italiae populos spatio servanda trilustri.</l>
                <l xml:id="d003l386" n="386">Bellorum postquam terror submotus et omnis</l>
                <l xml:id="d003l387" n="387">Armorum strepitus placidae cessere quieti,</l>
                <l xml:id="d003l388" n="388">Maior inest Medici firmandae cura quietis</l>
                <l xml:id="d003l389" n="389">Concordemque suis pariter coniicere mentem</l>
                <l xml:id="d003l390" n="390">Civibus et veteres rixas abolere nefandas</l>
                <l xml:id="d003l391" n="391">Et leges sancire sacras populumque severis</l>
                <l xml:id="d003l392" n="392">Moribus instruere et priscas inducere normas.</l>
                <l xml:id="d003l393" n="393">Non labor incassum, sumptus non ipsa fefellit</l>
                <l xml:id="d003l394" n="394">Cura virum, nam cuncta domi composta quierunt</l>
                <l xml:id="d003l395" n="395">Publica, tumve foris tantum reverenda senatus</l>
                <l xml:id="d003l396" n="396">Etruscas inter gentes populosque propinquos</l>
                <l xml:id="d003l397" n="397">Floruit auctoritas, ut Florida lilia quisque</l>
                <l xml:id="d003l398" n="398">Laudibus in caelum et verbis extolleret amplis</l>
                <l xml:id="d003l399" n="399">Optaretque simul coniungi foedere sacro.</l>
                <l xml:id="d003l400" n="400">At Medices amplum populi Florentis honorem</l>
                <l xml:id="d003l401" n="401">Tam celebrem cunctas Italas volitare per urbes</l>
                <l xml:id="d003l402" n="402">Prospiciens stabilemque domi per longa quietem</l>
                <l xml:id="d003l403" n="403">Tempora mansuram, nec non et dulcia cernens</l>
                <l xml:id="d003l404" n="404">Affore compositis externis otia bellis,</l>
                <l xml:id="d003l405" n="405">Talibus ad natum placidis est vocibus usus:</l>
                <l xml:id="d003l406" n="406">"Petre, meis semper cunctis spes unica rebus,</l>
                <l xml:id="d003l407" n="407">Iam narrasse tibi memini longo ordine cuncta,</l>
                <l xml:id="d003l408" n="408">Quae ventura mihi cari genitoris imago</l>
                <l xml:id="d003l409" n="409">Dixerat, obscurus clausum dum carcer haberet.</l>
                <l xml:id="d003l410" n="410">Vera quidem cernis transactis omnia rebus</l>
                <l xml:id="d003l411" n="411">Haud finem sortita malum, sed prospera semper</l>
                <l xml:id="d003l412" n="412">In melius conversa. Fidem meliora futura</l>
                <l xml:id="d003l413" n="413">Non aliter, quam dicta tibi praesagia praestant.</l>
                <l xml:id="d003l414" n="414">Passibus haud lentis tristem adventare senectam</l>
                <l xml:id="d003l415" n="415">Ipse vides secumque graves afferre dolores.</l>
                <l xml:id="d003l416" n="416">Onera cuncta libens humeris iam subtrahe nostris,</l>
                <l xml:id="d003l417" n="417">Nam breve, quod restat, spatium sibi poscit inanes</l>
                <l xml:id="d003l418" n="418">Deponi curas rebusque incumbere certis.</l>
                <l xml:id="d003l419" n="419">Et licet hoc teneris fuerit mihi semper ab annis</l>
                <l xml:id="d003l420" n="420">Ante oculos, iniuncta tamen discrimina multis</l>
                <l xml:id="d003l421" n="421">Avertere modis. Testor pia numina divum</l>
                <l xml:id="d003l422" n="422">Invitum traxisse moras dubiosque senectae</l>
                <l xml:id="d003l423" n="423">Expectasse dies, summi sed rector Olympi</l>
                <l xml:id="d003l424" n="424">Intus cuncta videns cordis secreta rimatur.</l>
                <l xml:id="d003l425" n="425">Haud equidem infitior magnos instare labores,</l>
                <l xml:id="d003l426" n="426">Singula dum tractas privata et publica solus.</l>
                <l xml:id="d003l427" n="427">Sed labor iste brevi minuetur tempore, namque</l>
                <l xml:id="d003l428" n="428">Talia iam video Laurentis signa nepotis,</l>
                <l xml:id="d003l429" n="429">Mox ut cuncta sibi tuto committere possis.</l>
                <l xml:id="d003l430" n="430">Hic tibi non tantum commissa negotia promptus</l>
                <l xml:id="d003l431" n="431">Expediet, sed cuncta procul praevisa subibit.</l>
                <l xml:id="d003l432" n="432">Accipe, quae nostram Laurenti a nomine sumpta</l>
                <l xml:id="d003l433" n="433">Haud temnenda quidem pascunt prognostica mentem.</l>
                <l xml:id="d003l434" n="434">Laurea serta vides doctos ornare poetas,</l>
                <l xml:id="d003l435" n="435">Cingitur hac etiam felix victoria fronde.</l>
                <l xml:id="d003l436" n="436">Ingenio praestans studiis fulgebit honestis</l>
                <l xml:id="d003l437" n="437">Victoremque suum cernet Florentia civem.</l>
                <l xml:id="d003l438" n="438">Ergo age, felici sic omine cuncta capesse</l>
                <l xml:id="d003l439" n="439">Et gravibus curis vacuum iam redde parentem".</l>
                <l xml:id="d003l440" n="440">Haec ait et, veluti prudens doctusque magister,</l>
                <l xml:id="d003l441" n="441">Qui maris undisoni fluctus scopulosque minaces</l>
                <l xml:id="d003l442" n="442">Ventorumque feros ictus diramque procellam</l>
                <l xml:id="d003l443" n="443">Saepius expertus tutos acquirere portus</l>
                <l xml:id="d003l444" n="444">Festinat miserae fugiens discrimina mortis,</l>
                <l xml:id="d003l445" n="445">Quos ubi securus cepit, non amplius ullis</l>
                <l xml:id="d003l446" n="446">Fluctibus aut rabidis tentat se credere ventis,</l>
                <l xml:id="d003l447" n="447">Haud aliter Medices curas tunc exuit omnes,</l>
                <l xml:id="d003l448" n="448">Quae possint placidam mentis turbare quietem.</l>
                <l xml:id="d003l449" n="449">Divinis tantum properat fundare carinas</l>
                <l xml:id="d003l450" n="450">Portubus aeternam sperans haurire salutem.</l>
                <l xml:id="d003l451" n="451">O quam felicem videas hunc degere vitam!</l>
                <l xml:id="d003l452" n="452">Scripturae intendit solvendo aenigmata sacrae</l>
                <l xml:id="d003l453" n="453">Cortice detecto dulces gustare medullas.</l>
                <l xml:id="d003l454" n="454">Quid referam, quanta videas pietate decorum</l>
                <l xml:id="d003l455" n="455">In patriam civesque suos carosque propinquos?</l>
                <l xml:id="d003l456" n="456">Quidve loquar, patiens casus ut pertulit omnes,</l>
                <l xml:id="d003l457" n="457">Quos fortuna modis saevos tulit invida multis?</l>
                <l xml:id="d003l458" n="458">Non nati mors dura sui carique nepotis,</l>
                <l xml:id="d003l459" n="459">Languida non etiam concretis membra podagris</l>
                <l xml:id="d003l460" n="460">Hunc cogere virum querulas emittere voces,</l>
                <l xml:id="d003l461" n="461">Sed rectum servare modum cumulataque magno</l>
                <l xml:id="d003l462" n="462">Dona referre deo precibusque orare pudicis.</l>
                <l xml:id="d003l463" n="463">Sumptibus, ah, quantis vel quali ornata decore</l>
                <l xml:id="d003l464" n="464">Templa deum fabricanda locat, quae multa per urbem</l>
                <l xml:id="d003l465" n="465">Conspicienda manent Medicumque insignia gestant.</l>
                <l xml:id="d003l466" n="466">His igitur studiis mentem dum pascit honestis</l>
                <l xml:id="d003l467" n="467">Et divina domi speculatur cuncta quietus,</l>
                <l xml:id="d003l468" n="468">Delphica ceu quondam dubiis oracula rebus</l>
                <l xml:id="d003l469" n="469">Consultura petit falsis gens tradita divis,</l>
                <l xml:id="d003l470" n="470">Non secus hunc adeunt cives, vicinus et omnis,</l>
                <l xml:id="d003l471" n="471">Ut videant et certa simul responsa reportent.</l>
                <l xml:id="d003l472" n="472">Ecce propinquabat morti vicina senectus;</l>
                <l xml:id="d003l473" n="473">Sacra petit, iunctis sumitque viatica palmis,</l>
                <l xml:id="d003l474" n="474">Mixta piis lachrimis demum verba ultima dixit.</l>
                <l xml:id="d003l475" n="475">Inque tuas commendo manus, pater optime, mentem:</l>
                <l xml:id="d003l476" n="476">Non ingrata patrem patriae Florentia dixit.</l>
            </div1>
        </body>
    </text>
</TEI>
