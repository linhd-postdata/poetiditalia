<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="BONAIUTO-dive">
                    <title>diversiloquium</title>
                    <title type="short">diversiloquium</title>
                    <abbr>diversil.</abbr>
                    <bibl>M. Petoletti, 2001</bibl>
                </title>
                <author xml:id="BONAIUTO" n="21.000">
                    <name>Bonaiuto da Casentino</name>
                    <date>Poppi saec. XIII / 1 - Bologna 1312</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Bonaiuto da Casentino</persName>
                    <abbr>BONAIUTO</abbr>
                </author>
                <respStmt>
                    <resp>Reference basis text</resp>
                    <name>M. Petoletti, 2001</name>
                </respStmt>
            </titleStmt>
            <extent>
                <measure unit="words" quantity="4966">4966</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. Petoletti, 2001</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>2.00</idno>
                <date>1292-97</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Cristina Zanatta</bibl>
                </head>
                <div2 xml:id="001c001" type="carmen" met="H">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. de moribus Romani aeris, quos quedam estas | maxime patefecit</p>
                    <l xml:id="d001l2" n="1">Roma tuis gaude titulis, tua munera tolle</l>
                    <l xml:id="d001l3" n="2">Tu tibi, tu sine me te plena pace fruaris.</l>
                    <l xml:id="d001l4" n="3">Sanctorum cumulis exceptis et venerandis</l>
                    <l xml:id="d001l5" n="4">Patribus ecclesie, qui mundi cardo notantur,</l>
                    <l xml:id="d001l6" n="5">Romanisque viris animo vel sanguine claris</l>
                    <l xml:id="d001l7" n="6">Laurandisque tuis servatis moribus, ecce,</l>
                    <l xml:id="d001l8" n="7">Cedo tibi, tibi dico vale, tibi cuncta relinquo</l>
                    <l xml:id="d001l9" n="8">Que tua sunt, quia me tua fervida torruit estas.</l>
                    <l xml:id="d001l10" n="9">Te satis aspexi: qualis structura tuorum</l>
                    <l xml:id="d001l11" n="10">Murorum veterum fuit, indicat ipsa ruina;</l>
                    <l xml:id="d001l12" n="11">Quam bona, quam grandis fueris vestigia plene</l>
                    <l xml:id="d001l13" n="12">Demonstrant et scripta canunt et templa recensent.</l>
                    <l xml:id="d001l14" n="13">Sed quam vitanda modo sis, quam sis fugienda</l>
                    <l xml:id="d001l15" n="14">Mensibus estivis, nubes, caligo, vapores,</l>
                    <l xml:id="d001l16" n="15">Aer corruptus, corrumpens ventus et altus</l>
                    <l xml:id="d001l17" n="16">Cementi pulvis, stipularum fumus agrorum</l>
                    <l xml:id="d001l18" n="17">Clamant et late pestis vexilla revelant.</l>
                    <l xml:id="d001l19" n="18">Si tamen interdum propono dissimulare</l>
                    <l xml:id="d001l20" n="19">Mentitusque michi loquor, hec sunt signa salutis.</l>
                    <l xml:id="d001l21" n="20">Undique respondent econtra mille figure,</l>
                    <l xml:id="d001l22" n="21">Ex quibus et timor et rigor et sinthoma febris</l>
                    <l xml:id="d001l23" n="22">Procedunt morbosque parant redolentque sepulcra.</l>
                    <l xml:id="d001l24" n="23">Frigore concussus tremit hic, sudore liquescit</l>
                    <l xml:id="d001l25" n="24">Ille, sed hic membra protendit et oscitat ille.</l>
                    <l xml:id="d001l26" n="25">Hic tussi quatitur, hunc stricto gutture reuma</l>
                    <l xml:id="d001l27" n="26">Suffocat multoque gulam langore fatigat.</l>
                    <l xml:id="d001l28" n="27">Ille iacens victus faciem sibi mestus adaurat,</l>
                    <l xml:id="d001l29" n="28">Sed lento quod lenta gerit sua dextra flabello.</l>
                    <l xml:id="d001l30" n="29">Ordea, far, pultes et amigdala, zuccara, limpha</l>
                    <l xml:id="d001l31" n="30">Fervida que sanos fugat infirmosque molestat;</l>
                    <l xml:id="d001l32" n="31">Multa suis campana sonis gemitusque virorum,</l>
                    <l xml:id="d001l33" n="32">Sulcans ungue genas et pugnis pectora tundens,</l>
                    <l xml:id="d001l34" n="33">Crine caput spolians, clamosa cohors mulierum,</l>
                    <l xml:id="d001l35" n="34">Turba sacerdotum populo plangente canentum,</l>
                    <l xml:id="d001l36" n="35">Thura, cruces, feretrumque, cadavera, lumina crebra,</l>
                    <l xml:id="d001l37" n="36">Quem non terrerent, quorum non corda ferirent?</l>
                    <l xml:id="d001l38" n="37">Hec crux me cruciat, hi cantus exequiales</l>
                    <l xml:id="d001l39" n="38">Torquent, non mulcent animos sanisque minantur.</l>
                    <l xml:id="d001l40" n="39">O quot precones, quot sunt prenuntia mortis,</l>
                    <l xml:id="d001l41" n="40">Quot sunt que vivos homines sepelire videntur!</l>
                    <l xml:id="d001l42" n="41">Hic medicina silet, dormit natura, dieta</l>
                    <l xml:id="d001l43" n="42">Fallit, falluntur medici, quia non meliora</l>
                    <l xml:id="d001l44" n="43">Iura tenent aliis, si tecum, Roma, morentur.</l>
                    <l xml:id="d001l45" n="44">Nam pariter cum non medicis languendo laborant</l>
                    <l xml:id="d001l46" n="45">Aut obeunt aut evadunt tamen absque capillis</l>
                    <l xml:id="d001l47" n="46">Quos resecant, ut spissa cuti nova lana resurgat;</l>
                    <l xml:id="d001l48" n="47">Vel faciunt ut morbo victo victima fiat.</l>
                    <l xml:id="d001l49" n="48">Hos medicos Ypocras, hos decipit et Galienus;</l>
                    <l xml:id="d001l50" n="49">Hos fallunt tempus, pulsus, urina crisisque,</l>
                    <l xml:id="d001l51" n="50">Luna, dies, sol, constellatio, mensis et hora.</l>
                    <l xml:id="d001l52" n="51">Hic aurora riget yemali frigore, brumam</l>
                    <l xml:id="d001l53" n="52">Presentans, rorisque locum tenet alta pruina.</l>
                    <l xml:id="d001l54" n="53">Sol oriens vernam fragili splendore figurat</l>
                    <l xml:id="d001l55" n="54">Temperiem. Post veram tertia parturit hora</l>
                    <l xml:id="d001l56" n="55">Estatem, sed sexta suis fert estibus Ethnam.</l>
                    <l xml:id="d001l57" n="56">Non est ille calor solis, sed flamma camini,</l>
                    <l xml:id="d001l58" n="57">Quam calidi sufflant exusto flamine venti.</l>
                    <l xml:id="d001l59" n="58">Heu, solet in terris aliis homo sole coactus</l>
                    <l xml:id="d001l60" n="59">Auras expetere, quibus et refrigeret ustos</l>
                    <l xml:id="d001l61" n="60">Artus et solis torrentis temperet iram;</l>
                    <l xml:id="d001l62" n="61">Sed non sic alme ventus facit impius urbis.</l>
                    <l xml:id="d001l63" n="62">Nam si te lixat sol, ventus flammeus assat;</l>
                    <l xml:id="d001l64" n="63">Si fugias solem, fugies de fauce leonis;</l>
                    <l xml:id="d001l65" n="64">Si queris ventum, te raptis fetibus urse</l>
                    <l xml:id="d001l66" n="65">Committis, facies iuxta proverbia vulgi,</l>
                    <l xml:id="d001l67" n="66">De fervente petens vivas sartagine prunas.</l>
                    <l xml:id="d001l68" n="67">Quantum se variet tempus, quot vestiat aer</l>
                    <l xml:id="d001l69" n="68">Formas, quot vultus mutent elementa referre</l>
                    <l xml:id="d001l70" n="69">Quis possit? Cum non in eodem puncta vel hora</l>
                    <l xml:id="d001l71" n="70">Actu stent, quia nulla volunt hic ordinis usum</l>
                    <l xml:id="d001l72" n="71">Vel ius nature nil vult parere planetis.</l>
                    <l xml:id="d001l73" n="72">Tempus enim nunc imbre gemit, nunc luce serena</l>
                    <l xml:id="d001l74" n="73">Ridet, nunc alget glacie, nunc estibus ardet,</l>
                    <l xml:id="d001l75" n="74">Nunc terre pluvias sitienti pocula claudit,</l>
                    <l xml:id="d001l76" n="75">Nunc catharactarum vectes disrumpit abyssi,</l>
                    <l xml:id="d001l77" n="76">Nunc in pace manet et nunc se nubibus armat,</l>
                    <l xml:id="d001l78" n="77">Nunc ad bella vocat nebulas aciesque vaporum</l>
                    <l xml:id="d001l79" n="78">Contra solares radios. He reddere noctem,</l>
                    <l xml:id="d001l80" n="79">Hi servare diem cupiunt; he claudere celum</l>
                    <l xml:id="d001l81" n="80">Pugnant, hi satagunt ut sidera clara videri</l>
                    <l xml:id="d001l82" n="81">Possint; sed ventus, his nubibus insidiator,</l>
                    <l xml:id="d001l83" n="82">Huc trahit et plenis exsufflans faucibus afflat</l>
                    <l xml:id="d001l84" n="83">Aera corruptis, quos traxit ab utre marino,</l>
                    <l xml:id="d001l85" n="84">Flatibus et, quanvis dispergat nubila, totam</l>
                    <l xml:id="d001l86" n="85">Inficit hanc patriam distinctam finibus urbis.</l>
                    <l xml:id="d001l87" n="86">O mare, quod largo Romanam gurgite terram</l>
                    <l xml:id="d001l88" n="87">Giras, cur toleras vel cur facis ut reputeris</l>
                    <l xml:id="d001l89" n="88">Efficiens causa Romane pestis inique?</l>
                    <l xml:id="d001l90" n="89">Quid mare respondes? Mare, quid? Quid, pestis amara,</l>
                    <l xml:id="d001l91" n="90">Respondes? Dices fortasse quod hec tibi culpa</l>
                    <l xml:id="d001l92" n="91">Non a re nec ab effectu datur. Immo resultat</l>
                    <l xml:id="d001l93" n="92">Hinc, quia perflans aura marinis sumit ab oris</l>
                    <l xml:id="d001l94" n="93">Cursum, quando venit invadere menia Rome.</l>
                    <l xml:id="d001l95" n="94">Sic faciente loco nomen capit atque marinus</l>
                    <l xml:id="d001l96" n="95">Flatus ab ore tuo veniens agnomine fertur.</l>
                    <l xml:id="d001l97" n="96">Sed non excusat hoc te, quia semper in urbe</l>
                    <l xml:id="d001l98" n="97">Cerno quod ista tuos mores infamia dampnat.</l>
                    <l xml:id="d001l99" n="98">Ergo, Roma, vale! calor, equor et aura, valete,</l>
                    <l xml:id="d001l100" n="99">Romane patrie! Iam vestros linquere fines</l>
                    <l xml:id="d001l101" n="100">Gaudeo; iam ridet aer, patet undique celum</l>
                    <l xml:id="d001l102" n="101">Iamque Reatini sua celsa cacumina montes</l>
                    <l xml:id="d001l103" n="102">Monstrant, iam redolet michi leto gramine campus,</l>
                    <l xml:id="d001l104" n="103">Iam spondent colles et valles signa salutis.</l>
                    <l xml:id="d001l105" n="104">Iam iuvat, o Balbina, tuo de colle videre</l>
                    <l xml:id="d001l106" n="105">Amplos discursus oculi sine tegmine nubis,</l>
                    <l xml:id="d001l107" n="106">Ni mea fortassis retrorsum terga revolvam.</l>
                    <l xml:id="d001l108" n="107">Precipitem rupes cum murmure parturientes</l>
                    <l xml:id="d001l109" n="108">Undam, que rapidos argentea construit amnes,</l>
                    <l xml:id="d001l110" n="109">O quantum prestare tuis scio Roma cavernis.</l>
                    <l xml:id="d001l111" n="110">Plus iuvat umbrose thalamos hic visere silve</l>
                    <l xml:id="d001l112" n="111">Quam crebras rupte tenebras testudinis urbis.</l>
                    <l xml:id="d001l113" n="112">Visu poma placent, gustu sapiunt nec ab ore</l>
                    <l xml:id="d001l114" n="113">Sumpta modestorum possunt ut cerno nocere.</l>
                    <l xml:id="d001l115" n="114">Si noceant re, spe prosunt: sepe triumphant</l>
                    <l xml:id="d001l116" n="115">Contra rem, sicut plus quam res imperet ipse</l>
                    <l xml:id="d001l117" n="116">Sepe timor, casum facit acceleratque ruinam.</l>
                    <l xml:id="d001l118" n="117">Urbs, tua poma placent, nec sunt fortasse nociva</l>
                    <l xml:id="d001l119" n="118">Plus aliis, sed suspecta pinguedine turgent,</l>
                    <l xml:id="d001l120" n="119">Propter quod febres dant illa, sed ista salutem.</l>
                    <l xml:id="d001l121" n="120">Terra Reatina, cui desuper ethera plaudit,</l>
                    <l xml:id="d001l122" n="121">Aer arridet, quam frigida flumina cingunt,</l>
                    <l xml:id="d001l123" n="122">Quam colles alacres armant, quam fertilis ornat</l>
                    <l xml:id="d001l124" n="123">Planicies, quam viva lacus piscina refercit,</l>
                    <l xml:id="d001l125" n="124">Quam mirandus aque gurges salientis honorat,</l>
                    <l xml:id="d001l126" n="125">Dum paritur glacies, ubi garrula Bullica bullit.</l>
                    <l xml:id="d001l127" n="126">Salve, pulcra parens et grata ministra salutis,</l>
                    <l xml:id="d001l128" n="127">Ad te confugio, me sume, salutis asilum,</l>
                    <l xml:id="d001l129" n="128">Suscipe me fugientem, quem sic cernis anelum,</l>
                    <l xml:id="d001l130" n="129">Pallentem, trepidum, Romana clade fugatum.</l>
                    <l xml:id="d001l131" n="130">In te pausare venio per devia fractus,</l>
                    <l xml:id="d001l132" n="131">Pulvurulenta tuis mea fontibus ora lavabo,</l>
                    <l xml:id="d001l133" n="132">Alleviare meos gravidatos nubibus artus</l>
                    <l xml:id="d001l134" n="133">Digneris; repara compagem corporis, arcem</l>
                    <l xml:id="d001l135" n="134">Spirituum releva, collapse menia mentis</l>
                    <l xml:id="d001l136" n="135">Erige, nativi reddas vexilla coloris,</l>
                    <l xml:id="d001l137" n="136">De cute qui fugiens timidus sub tabe latebat,</l>
                    <l xml:id="d001l138" n="137">Interni tepida fac referveat olla caloris.</l>
                    <l xml:id="d001l139" n="138">Nam calor exterior carbones interioris</l>
                    <l xml:id="d001l140" n="139">Expugnat, vires minuit munitque timorem,</l>
                    <l xml:id="d001l141" n="140">Qui cameras aulamque, thronum, penetralia cordis</l>
                    <l xml:id="d001l142" n="141">Anticipat, regnat, regit, imperat et dominatur.</l>
                    <l xml:id="d001l143" n="142">Musa, tibi grates refero, que me fugientem</l>
                    <l xml:id="d001l144" n="143">Associando meam voluisti ducere vitam,</l>
                    <l xml:id="d001l145" n="144">Que te ductrice Romani temporis actus</l>
                    <l xml:id="d001l146" n="145">Iam cecinit dixitque parum de more Reate.</l>
                    <l xml:id="d001l147" n="146">Vade, salutis iter assume domumque reverte,</l>
                    <l xml:id="d001l148" n="147">Expecta, donec videam paulumque quiescam</l>
                    <l xml:id="d001l149" n="148">Et sit pacifica mens turbida, nubila clara,</l>
                    <l xml:id="d001l150" n="149">Tuta timens, solida fluitans, quassata quieta,</l>
                    <l xml:id="d001l151" n="150">Limpida caligans, sit languida plena salute</l>
                    <l xml:id="d001l152" n="151">Rectaque subversa, que iudicet omnia vere:</l>
                    <l xml:id="d001l153" n="152">Tune revocabo tuos, o mater Musa, regressus</l>
                    <l xml:id="d001l154" n="153">Et fortasse meis aliter resonabo Camenis.</l>
                    <lb/>
                </div2>
                <div2 xml:id="001c002" type="carmen" met="H">
                    <head>
                        <abbr>2</abbr>
                    </head>
                    <p xml:id="d001l155" n="tit.">2. replicatio illius precedentis estatis | cum descriptione sequentis</p>
                    <l xml:id="d001l156" n="1">Hactenus aerias queruloso carmine clades</l>
                    <l xml:id="d001l157" n="2">Urbis deflevi, nunc arma virumque canendo</l>
                    <l xml:id="d001l158" n="3">Eiusdem cogor furiosas dicere pugnas.</l>
                    <l xml:id="d001l159" n="4">Immensum quondam discurrens fama per orbem</l>
                    <l xml:id="d001l160" n="5">Quod caput orbis erat mensura, nobilitate,</l>
                    <l xml:id="d001l161" n="6">Sanguine sanctorum, papali sede celebris</l>
                    <l xml:id="d001l162" n="7">Roma, meum traxit animum sua tecta videre.</l>
                    <l xml:id="d001l163" n="8">Ivi, complacuit, tenuit nos tempore brume,</l>
                    <l xml:id="d001l164" n="9">In quo non nubes, non celi sensimus imbres,</l>
                    <l xml:id="d001l165" n="10">Non rapidos Boree flatus, non etheris iras,</l>
                    <l xml:id="d001l166" n="11">Non ibi tecta ferit grando, non fulmina turres,</l>
                    <l xml:id="d001l167" n="12">Non nive canet humus, glacie non clauditur unda,</l>
                    <l xml:id="d001l168" n="13">Frigoribus non membra rigent, non clausa medulla</l>
                    <l xml:id="d001l169" n="14">Pigret in osse gelu, sed quadam spiritus omnis</l>
                    <l xml:id="d001l170" n="15">Temperie letatur ibi, quasi tempora veris</l>
                    <l xml:id="d001l171" n="16">Regnent et brume faciant dormire procellas.</l>
                    <l xml:id="d001l172" n="17">Sed si transit yemps placabilis atque serenus</l>
                    <l xml:id="d001l173" n="18">Vultibus arrisit, estatis torva sequentis</l>
                    <l xml:id="d001l174" n="19">Compensat facies, solitos exuta decores.</l>
                    <l xml:id="d001l175" n="20">Protinus hec estas yemis clementis honorem</l>
                    <l xml:id="d001l176" n="21">Et placidi famosa videns preconia veris</l>
                    <l xml:id="d001l177" n="22">Invida certavit eius prosternere famam.</l>
                    <l xml:id="d001l178" n="23">Nam velut igne bonis alienis invidus ardet,</l>
                    <l xml:id="d001l179" n="24">Ergo non tolerans candentis pectoris iras</l>
                    <l xml:id="d001l180" n="25">Talia flammato secum sermone monetat:</l>
                    <l xml:id="d001l181" n="26">"Ingratas hominum mentes variasque loquelas,</l>
                    <l xml:id="d001l182" n="27">Iudicium preceps, leve cor, sine pondere linguas</l>
                    <l xml:id="d001l183" n="28">Vidimus et celeri poterunt hec tempore scire.</l>
                    <l xml:id="d001l184" n="29">Ipsa quidem mundi pecualis turba virorum</l>
                    <l xml:id="d001l185" n="30">Pro modico veris, yemis quoque tempore grato</l>
                    <l xml:id="d001l186" n="31">Dante serenatas horas noctesque diesque,</l>
                    <l xml:id="d001l187" n="32">Prodiga laxavit stolidas ad sydera laudes.</l>
                    <l xml:id="d001l188" n="33">Pro nostris autem longevis perpetuisque</l>
                    <l xml:id="d001l189" n="34">Muneribus de more datis obmutuit ipsa</l>
                    <l xml:id="d001l190" n="35">Plebs hominum, nullas dignata rependere nobis</l>
                    <l xml:id="d001l191" n="36">Grates, que leto redimimus rura virore.</l>
                    <l xml:id="d001l192" n="37">Cogimus in partum glebas et cedere flores</l>
                    <l xml:id="d001l193" n="38">Fructibus urgemus maturaque spargere poma</l>
                    <l xml:id="d001l194" n="39">Precipimus ramis et frondea tecta iubemus</l>
                    <l xml:id="d001l195" n="40">Silvis construere, quo possit agricola Phebi</l>
                    <l xml:id="d001l196" n="41">Declinare faces et in umbra fingere lectum.</l>
                    <l xml:id="d001l197" n="42">Formamus spicas, gravidas torremus aristas</l>
                    <l xml:id="d001l198" n="43">Et ieiuna piis saturavimus horrea granis.</l>
                    <l xml:id="d001l199" n="44">Per nos evigilant falces et rastra resurgunt</l>
                    <l xml:id="d001l200" n="45">Et neglecta suam iuvenescens area barbam</l>
                    <l xml:id="d001l201" n="46">Deponit; patitur fustes ut farciat archas,</l>
                    <l xml:id="d001l202" n="47">Omnia luxuriant in nobis, omnia per nos</l>
                    <l xml:id="d001l203" n="48">Ditescunt: etiam pannosus pauper habundat.</l>
                    <l xml:id="d001l204" n="49">Quique tremens cecos gelidus iactare solebat</l>
                    <l xml:id="d001l205" n="50">Taxillos, per nos confidit ludere vestes".</l>
                    <l xml:id="d001l206" n="51">Dixerat; et subito tumidis accincta pharetris</l>
                    <l xml:id="d001l207" n="52">Vibravit furibunda caput curvumque tetendit</l>
                    <l xml:id="d001l208" n="53">Ossea materies quem durum fecerat arcum;</l>
                    <l xml:id="d001l209" n="54">Fixa sinistra tenet hunc arcum, dextra sagittas.</l>
                    <l xml:id="d001l210" n="55">Commendat corde mittenti nuntia mortis</l>
                    <l xml:id="d001l211" n="56">Spicula per populum, qui sic laudaverat hostem</l>
                    <l xml:id="d001l212" n="57">Ipsius. Cadit hic, iacet ille; cadavera fiunt</l>
                    <l xml:id="d001l213" n="58">Illi, presbiteris concentus et esca sepulcris.</l>
                    <l xml:id="d001l214" n="59">Sed cur infandum cogor renovare dolorem?</l>
                    <l xml:id="d001l215" n="60">Quis cladem narrare potest, quis funera fando</l>
                    <l xml:id="d001l216" n="61">Illius estatis referat, quis prelia febris</l>
                    <l xml:id="d001l217" n="62">Explicet? Hec animus merito meminisse perhorret.</l>
                    <l xml:id="d001l218" n="63">Sed cui tantus amor memoratas noscere plagas,</l>
                    <l xml:id="d001l219" n="64">Is legat et discat Casentinense Poema.</l>
                    <l xml:id="d001l220" n="65">Prorsus nos fracti morbis fatisque repulsi</l>
                    <l xml:id="d001l221" n="66">Fugimus ad turmas, veluti devicta recedunt</l>
                    <l xml:id="d001l222" n="67">Agmina de campo post prelia dura recepto</l>
                    <l xml:id="d001l223" n="68">Conflictu, multis gladiosa morte retentis,</l>
                    <l xml:id="d001l224" n="69">Multis semineci suspensis sanguine vite</l>
                    <l xml:id="d001l225" n="70">Et multis servante fuga de strage reductis.</l>
                    <l xml:id="d001l226" n="71">Urbe Reatina nos suscipiente redivit</l>
                    <l xml:id="d001l227" n="72">Leta salus, sanguis, color et fidutia vite,</l>
                    <l xml:id="d001l228" n="73">Quos a corde timor, tabes a carne fugarat.</l>
                    <l xml:id="d001l229" n="74">Nam siccas gelido potamus flumine venas</l>
                    <l xml:id="d001l230" n="75">Cordis et ad virides spatiamur in agmina campos,</l>
                    <l xml:id="d001l231" n="76">Quos florum varius color et fragamen odoris</l>
                    <l xml:id="d001l232" n="77">Purpurat et reficit nares et pascit ocellos,</l>
                    <l xml:id="d001l233" n="78">Hic arbusta sonant avibus pulsata canoris</l>
                    <l xml:id="d001l234" n="79">Et zephiris agitata leves sufflantibus auras</l>
                    <l xml:id="d001l235" n="80">Parturiunt et cuncta viris nova gaudia prestant.</l>
                    <l xml:id="d001l236" n="81">At sicut rerum mos est et norma locorum,</l>
                    <l xml:id="d001l237" n="82">Multa placent hodie que cras non apta placere</l>
                    <l xml:id="d001l238" n="83">Inspicimus. Cepit ridens discedere tempus</l>
                    <l xml:id="d001l239" n="84">Et celerare gemens. Nam celum prodigus ymber</l>
                    <l xml:id="d001l240" n="85">Occupat: aut niveos insultus cana pruina</l>
                    <l xml:id="d001l241" n="86">Nuntiat aut glaciem properantem predicat Auster</l>
                    <l xml:id="d001l242" n="87">Et sevus Boreas, transfigens frigore nervos,</l>
                    <l xml:id="d001l243" n="88">Mentitur sedem brume, regnante benigno</l>
                    <l xml:id="d001l244" n="89">Autumpno. Citius Ianus venisse videtur</l>
                    <l xml:id="d001l245" n="90">Quam pius october socio vexilla resignet.</l>
                    <l xml:id="d001l246" n="91">Sic quicumque probus volet expectare Reate</l>
                    <l xml:id="d001l247" n="92">Imperium gelidi mores et iura decembris,</l>
                    <l xml:id="d001l248" n="93">Sepe - scio - dicet: "O terque quaterque beati,</l>
                    <l xml:id="d001l249" n="94">Quos iemare modo calide sub menibus urbis</l>
                    <l xml:id="d001l250" n="95">Novimus". Hec domus est yemis. Latet hic furibundus</l>
                    <l xml:id="d001l251" n="96">Eolus et teneris incumbens vultibus Eurus</l>
                    <l xml:id="d001l252" n="97">Pumicat ille genas hominum, stridens Aquilonis</l>
                    <l xml:id="d001l253" n="98">Impetus evellit silvas, Nothus hostia claudit,</l>
                    <l xml:id="d001l254" n="99">Tecta quatit, turres agitat rumpitque fenestras.</l>
                    <l xml:id="d001l255" n="100">Nix tenet hanc patriam solo que perficit actu</l>
                    <l xml:id="d001l256" n="101">Multa simul visu. Nam disgregat ossa, rigere</l>
                    <l xml:id="d001l257" n="102">Cogit et aspectus ignis pigrumque cubile</l>
                    <l xml:id="d001l258" n="103">Suggerit et celat stratas et aratra recondit.</l>
                    <l xml:id="d001l259" n="104">Festinum tardat cursorem, pascua claudit,</l>
                    <l xml:id="d001l260" n="105">A gregibus mestos balatus exigit, artat</l>
                    <l xml:id="d001l261" n="106">In caulis armenta; feras, loca ceca petentes,</l>
                    <l xml:id="d001l262" n="107">Ieiunare iubet querulosque famere volucres</l>
                    <l xml:id="d001l263" n="108">Et predas hominum fieri verubusque revolvi</l>
                    <l xml:id="d001l264" n="109">Urget et in requie saturos marcere bubulcos</l>
                    <l xml:id="d001l265" n="110">Compellit. Sed, cum discedit, mittere falces</l>
                    <l xml:id="d001l266" n="111">Audet in alterius messes, rapiens sibi celse</l>
                    <l xml:id="d001l267" n="112">Offitium pluvie. Nam, dum nix ipsa liquescit</l>
                    <l xml:id="d001l268" n="113">In rutili solis conspectu, terra lavatur,</l>
                    <l xml:id="d001l269" n="114">Strata fluit, sevit torrens et flumina turgent</l>
                    <l xml:id="d001l270" n="115">Et blandum per tecta cadens dat stillula sompnium.</l>
                    <l xml:id="d001l271" n="116">Hanc etiam terram fluviis undantibus ambit</l>
                    <l xml:id="d001l272" n="117">Obsessamque diu pluvie violentia monstrat,</l>
                    <l xml:id="d001l273" n="118">Sic quod sepe latent superati gurgite pontes</l>
                    <l xml:id="d001l274" n="119">Et nat parva ratis, ubi vir peditare solebat.</l>
                    <l xml:id="d001l275" n="120">O quam sepe, Deus, volvuntur corda virorum</l>
                    <l xml:id="d001l276" n="121">Et quam curta manent in eodem tempora cursu!</l>
                    <l xml:id="d001l277" n="122">Ecce gelu liquidos cogit nos tempnere fontes</l>
                    <l xml:id="d001l278" n="123">Et prius optatos compellit odire virores.</l>
                    <l xml:id="d001l279" n="124">Non sic qui fugiens correptus ab ede parentum</l>
                    <l xml:id="d001l280" n="125">Parvulus et visis aliorum vultibus optat</l>
                    <l xml:id="d001l281" n="126">Ad propriam remeare domum matremque videre,</l>
                    <l xml:id="d001l282" n="127">Ut nos tunc cupimus moderati frigoris urbis</l>
                    <l xml:id="d001l283" n="128">Sceptra subire citi. Nec plus tardamus in actum:</l>
                    <l xml:id="d001l284" n="129">Ducimus affectum, Romam sic inde redimus.</l>
                    <l xml:id="d001l285" n="130">Intramus portas; cives sic ore saluto:</l>
                    <l xml:id="d001l286" n="131">"Vivite felices quibus est urbs ista parata;</l>
                    <l xml:id="d001l287" n="132">Hec domus, hec patria est, in qua quicumque morantur</l>
                    <l xml:id="d001l288" n="133">Sunt fortunati, si iam non leva fuisset</l>
                    <l xml:id="d001l289" n="134">Estas preterita. Sed erit purgatior aer</l>
                    <l xml:id="d001l290" n="135">Et mora sana magis multos secura per annos.</l>
                    <l xml:id="d001l291" n="136">Vivimus hic alacres nullo bachante gravati</l>
                    <l xml:id="d001l292" n="137">Frigore. Nam vernum pretendunt omnia tempus</l>
                    <l xml:id="d001l293" n="138">Perpetuamque moram, suadebat copia rerum".</l>
                    <l xml:id="d001l294" n="139">Sed cum fata suos letentur volvere casus</l>
                    <l xml:id="d001l295" n="140">Sitque malum primum gradus et suadela secundi,</l>
                    <l xml:id="d001l296" n="141">Non potuit pestis transacta levare sequentem.</l>
                    <l xml:id="d001l297" n="142">Nam, si preterito fuit anno concitus aer,</l>
                    <l xml:id="d001l298" n="143">Hoc anno furiunt animi, manus, arma domusque.</l>
                    <l xml:id="d001l299" n="144">Estas illa dedit multis medicamina farre;</l>
                    <l xml:id="d001l300" n="145">Ista facit trepidum vicinos stringere ferrum,</l>
                    <l xml:id="d001l301" n="146">Tunc simul humores secreto in corpore pugnant,</l>
                    <l xml:id="d001l302" n="147">Nunc patulo cives, acies, urbs, machina certant.</l>
                    <l xml:id="d001l303" n="148">O quotiens valet esse malum medicina malorum!</l>
                    <l xml:id="d001l304" n="149">Nunc et enim febres elapsas impius ensis</l>
                    <l xml:id="d001l305" n="150">Laudat et alleviat habitas sine sanguine mortes.</l>
                    <l xml:id="d001l306" n="151">Tutius est sudasse thoro, tenuisse labores</l>
                    <l xml:id="d001l307" n="152">Febris et ad tempus languere medentis in ulnis</l>
                    <l xml:id="d001l308" n="153">Vel gremio matris, animam committere clero,</l>
                    <l xml:id="d001l309" n="154">Quam sevos belli stolide miscere tumultus,</l>
                    <l xml:id="d001l310" n="155">E gelido subitum complecti vulnere letum.</l>
                    <lb/>
                </div2>
                <div2 xml:id="001c003" type="carmen" met="H">
                    <head>
                        <abbr>3</abbr>
                    </head>
                    <p xml:id="d001l311" n="tit.">3. allocutio Muse sive protestatio mundi | ad cardinales inclusos</p>
                    <l xml:id="d001l312" n="1">Aurora spargente polum sompnoque refectis</l>
                    <l xml:id="d001l313" n="2">Artubus et spreto surgens de mane cubili,</l>
                    <l xml:id="d001l314" n="3">Huc cum forte venis, istam pergendo per aulam,</l>
                    <l xml:id="d001l315" n="4">Nec te delectant tibi nec dant otia fructum,</l>
                    <l xml:id="d001l316" n="5">Huc, venerande, tuum, pater, huc paulisper ocellum</l>
                    <l xml:id="d001l317" n="6">Erige, cerne, lege, nostrum ne despice carmen.</l>
                    <l xml:id="d001l318" n="7">Non ego sum blande trutannica fictio muse,</l>
                    <l xml:id="d001l319" n="8">Magnatum cupiens tenerum captare favorem,</l>
                    <l xml:id="d001l320" n="9">Sed pia plangentis sum protestatio mundi.</l>
                    <l xml:id="d001l321" n="10">Ecclesie cardo, proprium qui materialis</l>
                    <l xml:id="d001l322" n="11">Cardinis offitium presentas nomine, sis re</l>
                    <l xml:id="d001l323" n="12">Quod sic voce sonas; aliud vel suscipe nomen.</l>
                    <l xml:id="d001l324" n="13">Nam quotiens aliud faciunt aliudque vocantur</l>
                    <l xml:id="d001l325" n="14">Mortales, totiens secum sua nomina fallunt.</l>
                    <l xml:id="d001l326" n="15">Instabili fixe volvuntur cardine porte,</l>
                    <l xml:id="d001l327" n="16">Que modo clauduntur, modo, sicut tempora poscunt,</l>
                    <l xml:id="d001l328" n="17">Se reserant. Sed si scissus tremulusque vacillet</l>
                    <l xml:id="d001l329" n="18">Cardo, rigent propriumve negant delusa favorem</l>
                    <l xml:id="d001l330" n="19">Hostia; sic faciles aditus latronibus assunt.</l>
                    <l xml:id="d001l331" n="20">In te pro parte magna se tota volutat</l>
                    <l xml:id="d001l332" n="21">Ianua christicoli lacerique et flebilis orbis.</l>
                    <l xml:id="d001l333" n="22">Sustineas pondus constanter. Nullus amoris</l>
                    <l xml:id="d001l334" n="23">Affectus, nulla te frangat passio mentis,</l>
                    <l xml:id="d001l335" n="24">Quin claudi valeat, quin possit porta recludi.</l>
                    <l xml:id="d001l336" n="25">Nam si lesa suum negat actum, cardine fracto,</l>
                    <l xml:id="d001l337" n="26">Quomodo claudentur tenebre, tot seditionum</l>
                    <l xml:id="d001l338" n="27">Bella, mine, scelus, omne nephas, confusio mundi,</l>
                    <l xml:id="d001l339" n="28">Que debachari demolirique videntur</l>
                    <l xml:id="d001l340" n="29">Veras virtutum vites viresque virorum?</l>
                    <l xml:id="d001l341" n="30">Nonne vides ollas succensas undique? Nonne</l>
                    <l xml:id="d001l342" n="31">Regna vides, quibus ipsa furens discordia regnat?</l>
                    <l xml:id="d001l343" n="32">Nonne vides rutila Martis vexilla ferocis</l>
                    <l xml:id="d001l344" n="33">Iam campis pelagisque feras indicere pugnas?</l>
                    <l xml:id="d001l345" n="34">Iam fragor armorum tremulus clangorque tubarum,</l>
                    <l xml:id="d001l346" n="35">Iamque fremens faleratus equus, iam mistica belli</l>
                    <l xml:id="d001l347" n="36">Signa patent, animis dextris properare videntur,</l>
                    <l xml:id="d001l348" n="37">Carbasa tensa micant et stridola frassinus optat</l>
                    <l xml:id="d001l349" n="38">Spumas miscere, iam presto est uncta carina</l>
                    <l xml:id="d001l350" n="39">Infestare fretum telis et tingere limphas</l>
                    <l xml:id="d001l351" n="40">Sanguine, ieiunis prebere cadavera cetis.</l>
                    <l xml:id="d001l352" n="41">Iam, pater, in tantum gravis, effrenata, superba</l>
                    <l xml:id="d001l353" n="42">Crevit stultitia, presumit lubrica lingua,</l>
                    <l xml:id="d001l354" n="43">Ut pauci timeant, digne venerentur, adorent</l>
                    <l xml:id="d001l355" n="44">Ecclesiam matrem, sed ei quasi dicere multi</l>
                    <l xml:id="d001l356" n="45">Audent: "Descende, sedeas in pulvere, virgo".</l>
                    <l xml:id="d001l357" n="46">Ergo, pater, succure sibi; succurrere mundo</l>
                    <l xml:id="d001l358" n="47">Atque levare tuos oculos circumque videre</l>
                    <l xml:id="d001l359" n="48">Digneris. Vidua fac quod mater tua digno</l>
                    <l xml:id="d001l360" n="49">Sponso iungatur, ut ad ipsam iam tenebrate</l>
                    <l xml:id="d001l361" n="50">Pax et iustitia, lex et concordia clament:</l>
                    <l xml:id="d001l362" n="51">"Consurgas! Consurge, Syon, tua fortia iura</l>
                    <l xml:id="d001l363" n="52">Accipe, letitie preciosas indue vestes.</l>
                    <l xml:id="d001l364" n="53">Surge, sede, nostri dissolvas vincula colli</l>
                    <l xml:id="d001l365" n="54">Et fac quod gladii nostro de sanguine tincti</l>
                    <l xml:id="d001l366" n="55">Conflentur gratos in amici vomeris usus</l>
                    <l xml:id="d001l367" n="56">Inque frugis cupidam crudelis lancea falcem".</l>
                    <l xml:id="d001l368" n="57">O pater, attende quod qui vult nubere natam</l>
                    <l xml:id="d001l369" n="58">Vitat eam pravo stolidoque iugare marito:</l>
                    <l xml:id="d001l370" n="59">Plusque bono sapiens genero quam divite gaudet.</l>
                    <l xml:id="d001l371" n="60">Ha, tu quid facies qui matris spiritualis</l>
                    <l xml:id="d001l372" n="61">Coniugium tractas? Proprium miraberis haustum,</l>
                    <l xml:id="d001l373" n="62">Privatum fructum, terreni dona favoris</l>
                    <l xml:id="d001l374" n="63">Vel talis tanteque tue solamina matris?</l>
                    <l xml:id="d001l375" n="64">A quibus inquires pro tali coniuge sponsum?</l>
                    <l xml:id="d001l376" n="65">Isti pastorem tibi quis monstrabit ovili?</l>
                    <l xml:id="d001l377" n="66">Non caro, non sanguis - tibi consulo - consulat istic,</l>
                    <l xml:id="d001l378" n="67">Sed timor eterni sponsi terrorque malorum,</l>
                    <l xml:id="d001l379" n="68">Sedis honor, gregis utilitas incertaque mortis</l>
                    <l xml:id="d001l380" n="69">Hora, brevis vita, mens conscia, dura propinquis.</l>
                    <l xml:id="d001l381" n="70">Ne sibi fur pennas alienas gracculus aptet,</l>
                    <l xml:id="d001l382" n="71">Scribentis nomen latet hic, sub nube locatum.</l>
                    <l xml:id="d001l383" n="72">Principium tu tolle BOvis, caput accipe NAni;</l>
                    <l xml:id="d001l384" n="73">ConIUgis his medium coniunge pedemque periTUS:</l>
                    <l xml:id="d001l385" n="74">Ordine collectis simul his, in luce patebit</l>
                    <l xml:id="d001l386" n="75">Ipsius nomen. Qui si prolixus, ineptus</l>
                    <l xml:id="d001l387" n="76">Vel nimis obscurus aut audax forte videtur,</l>
                    <l xml:id="d001l388" n="77">Vestra sue fidei veniam clementia donet.</l>
                    <lb/>
                </div2>
                <div2 xml:id="001c004" type="carmen" met="H">
                    <head>
                        <abbr>4</abbr>
                    </head>
                    <p xml:id="d001l389" n="tit.">4. iubilosa de creatione summi pontificis | actio gratiarum</p>
                    <p xml:id="d001l390" n="0|1">GRATIARUM ACTIO VEL APPLAUSUS</p>
                    <l xml:id="d001l391" n="1">Pange, sacer cetus, dubie post prelia mentis</l>
                    <l xml:id="d001l392" n="2">Insignem gratumque tua de voce triumphum,</l>
                    <l xml:id="d001l393" n="3">Et tu tende liram laudum, mea Musa, canendo,</l>
                    <l xml:id="d001l394" n="4">Taliter exclamans ad sacri flaminis ymbrem:</l>
                    <l xml:id="d001l395" n="5">"O pie, magne, celer, o presto venire, creator</l>
                    <l xml:id="d001l396" n="6">Spiritus, in mentes hominum, te rite vocantum!</l>
                    <l xml:id="d001l397" n="7">Non miror, quondam si clausas ipse tenebas</l>
                    <l xml:id="d001l398" n="8">Aures, cum totiens patres qui cardo notantur</l>
                    <l xml:id="d001l399" n="9">Mundi te crebras missas celebrando vocabant,</l>
                    <l xml:id="d001l400" n="10">Nec festivus eras.</l>
                    <l xml:id="d001l401" n="11">Non etiam miror, si nunc in luce sequenti</l>
                    <l xml:id="d001l402" n="12">Post simul inclusi devota precamina cetus</l>
                    <l xml:id="d001l403" n="13">In sua directa celerem te corda dedisti;</l>
                    <l xml:id="d001l404" n="14">Quanvis tu spires ubi vis nemoque videre</l>
                    <l xml:id="d001l405" n="15">Unde venis vel quo vadis seu quando moveris</l>
                    <l xml:id="d001l406" n="16">Possit, credo tamen et certus nunc scio vere</l>
                    <l xml:id="d001l407" n="17">Quod potes impelli meritis precibusque rogantum,</l>
                    <l xml:id="d001l408" n="18">Ut citius venias, cum plus tardare videris;</l>
                    <l xml:id="d001l409" n="19">Si vox pura sonet nec in se rauca reflectat,</l>
                    <l xml:id="d001l410" n="20">Sed spandat cordis sonitus ad publica mundi</l>
                    <l xml:id="d001l411" n="21">Munera, tunc facilis tua te dulcedo negare</l>
                    <l xml:id="d001l412" n="22">Nescit, sed mentes illustras luce, favore</l>
                    <l xml:id="d001l413" n="23">Prosequeris, grato successu vota petentis</l>
                    <l xml:id="d001l414" n="24">Exsuperas. Iam nunc omnes sine nube videre</l>
                    <l xml:id="d001l415" n="25">Hoc possunt, dum te cito nunc tetigisse videmus</l>
                    <l xml:id="d001l416" n="26">Linguas pontificem benedictum voce creantes".</l>
                    <l xml:id="d001l417" n="27">Sit benedicta dies et sit benedicta voluntas,</l>
                    <l xml:id="d001l418" n="28">Que reserare virum voluit mundo benedictum.</l>
                    <l xml:id="d001l419" n="29">Nomine tunc Benedictus erat, nunc re benefactor,</l>
                    <l xml:id="d001l420" n="30">Ut primum nomen monstrat monstratque secundum.</l>
                    <l xml:id="d001l421" n="31">Sed quanvis sepe fuerit vel semper utrumque,</l>
                    <l xml:id="d001l422" n="32">Scilicet et faciens et dicens omnia recte,</l>
                    <l xml:id="d001l423" n="33">Nunc tamen ad celsa crevit cum nomine virtus</l>
                    <l xml:id="d001l424" n="34">Totque gradus bonitas auxit quot iuncta potestas.</l>
                    <l xml:id="d001l425" n="35">Credidit hoc sanctum flamen, cum corda vocantum</l>
                    <l xml:id="d001l426" n="36">Afflavit properans solitum persepe morari;</l>
                    <l xml:id="d001l427" n="37">Credidit hoc cetus qui talem pretulit orbi.</l>
                    <l xml:id="d001l428" n="38">Credunt hoc reges, populi, magnique pusilli,</l>
                    <l xml:id="d001l429" n="39">Precipue qui plene sui penetralia cordis</l>
                    <l xml:id="d001l430" n="40">Noscunt, unde suos equales hec tria cursus</l>
                    <l xml:id="d001l431" n="41">Sumunt: latus amor, opus altum, lingua profunda;</l>
                    <l xml:id="d001l432" n="42">Ille quidem iustus, illud comune, sed illa</l>
                    <l xml:id="d001l433" n="43">Edificans vera tuba mentis et emula facti.</l>
                    <l xml:id="d001l434" n="44">O decus ecclesie, spes o suprema ruentis,</l>
                    <l xml:id="d001l435" n="45">Orbis et urbis apex, o digna corona senatus,</l>
                    <l xml:id="d001l436" n="46">Si tu vis que scis, quin si potes omnia que vis,</l>
                    <l xml:id="d001l437" n="47">Omnia que superant homines et in ordine fient,</l>
                    <l xml:id="d001l438" n="48">Accipiat grates virtus splendorque paterni</l>
                    <l xml:id="d001l439" n="49">Luminis infusi per amici pectora cetus.</l>
                    <l xml:id="d001l440" n="50">Accipiat grates ipsorum provida patrum</l>
                    <l xml:id="d001l441" n="51">Publica, discreta, simplex, unita voluntas.</l>
                    <l xml:id="d001l442" n="52">Accipiant grates Benedicti gratia, virtus,</l>
                    <l xml:id="d001l443" n="53">Dos, meritum, genus, ordo, animus, sors blanda, celebris</l>
                    <l xml:id="d001l444" n="54">Fama, decens vita, laudum penetrabile nomen,</l>
                    <l xml:id="d001l445" n="55">Qui bonitate sua tot corda coegit in unum.</l>
                    <lb/>
                </div2>
                <div2 xml:id="001c005" type="carmen" met="H">
                    <head>
                        <abbr>5</abbr>
                    </head>
                    <p xml:id="d001l446" n="tit.">5. exultativa post ipsius coronationem | ad plura genera gentium et rerum apostrofatio</p>
                    <p xml:id="d001l447" n="0|1">APOSTROPHA</p>
                    <l xml:id="d001l448" n="1">Surge, salus populi, renovare vetusta, prioris</l>
                    <l xml:id="d001l449" n="2">Conditio secli; leteris turba bonorum,</l>
                    <l xml:id="d001l450" n="3">Ornetis thalamos, virtutes, plaudite, nate</l>
                    <l xml:id="d001l451" n="4">Ierusalem, facite conventum leta canentes</l>
                    <l xml:id="d001l452" n="5">Cantica. Nam vester vindex, protector, amator</l>
                    <l xml:id="d001l453" n="6">Mistica festa, pia, sacra pallia, sceptra, coronam</l>
                    <l xml:id="d001l454" n="7">Sumpsit apostolici regni gregis, orbis et urbis.</l>
                    <l xml:id="d001l455" n="8">Vos, inimica sibi, vitiorum tetra silete</l>
                    <l xml:id="d001l456" n="9">Agmina; dormite, fraudes; ypocrita, non plus</l>
                    <l xml:id="d001l457" n="10">Contristes faciem ieiunans ut videaris:</l>
                    <l xml:id="d001l458" n="11">Unge caput vultumque lava, quod es esse fatere.</l>
                    <l xml:id="d001l459" n="12">Curre, Giezita, cupidas asconde crumenas.</l>
                    <l xml:id="d001l460" n="13">Tuque, rei sacre thesauri spiritualis</l>
                    <l xml:id="d001l461" n="14">Mercator, veteris et ceci Symonis heres,</l>
                    <l xml:id="d001l462" n="15">Quid facis? Abscede, fuge vel - michi crede - quiesce.</l>
                    <l xml:id="d001l463" n="16">Arrie, si vulpes inter sarmenta latentes</l>
                    <l xml:id="d001l464" n="17">Pro botris domini sugendis forte locasti,</l>
                    <l xml:id="d001l465" n="18">Consulo quod revoces, si non vis ut capiantur.</l>
                    <l xml:id="d001l466" n="19">Nam "Vulpes capite" nobis iam dicere cepit</l>
                    <l xml:id="d001l467" n="20">Iste coronatus rex, papa, vicarius alti</l>
                    <l xml:id="d001l468" n="21">Regis. Sunt multe vulpesque lupique rapaces,</l>
                    <l xml:id="d001l469" n="22">Sed puto quod multi fraudemque gulamque domabunt,</l>
                    <l xml:id="d001l470" n="23">Si non virtute, saltem formidine pene.</l>
                    <l xml:id="d001l471" n="24">Ergo superba lues, violentia, furta, rapine,</l>
                    <l xml:id="d001l472" n="25">Evacuate vias, colles, loca, pascua, valles,</l>
                    <l xml:id="d001l473" n="26">Menia, castra, fora, nemus, equora, litora, campos.</l>
                    <l xml:id="d001l474" n="27">At vos, quos laxa peccare licentia iuvit,</l>
                    <l xml:id="d001l475" n="28">Ad sua devoti mandata venite, rebelles,</l>
                    <l xml:id="d001l476" n="29">Vel crebris foveis, muris et turribus altis,</l>
                    <l xml:id="d001l477" n="30">Armato pedite, soldato milite vestras</l>
                    <l xml:id="d001l478" n="31">- sed quis fructus erit parvus? - componite terras:</l>
                    <l xml:id="d001l479" n="32">Est melior patris clementia iudicis ira.</l>
                    <l xml:id="d001l480" n="33">Spero quod + istarum + quam vultis habere potestis.</l>
                    <l xml:id="d001l481" n="34">Tu, genus indignum, proles o perfida Maumeth,</l>
                    <l xml:id="d001l482" n="35">Gens Arabum, ceca, demens, Babilonice civis,</l>
                    <l xml:id="d001l483" n="36">O pharaonita, crucis hostis, spurcida sacre</l>
                    <l xml:id="d001l484" n="37">Belua fedatrix terre, blasphema deorum,</l>
                    <l xml:id="d001l485" n="38">Desine sevire, casus perpende propinquos.</l>
                    <l xml:id="d001l486" n="39">Incipe scire metum, fera bestia, disce timere.</l>
                    <l xml:id="d001l487" n="40">Ecce venit tempus, approximat hora tuorum</l>
                    <l xml:id="d001l488" n="41">Vindicte scelerum, quo planges mesta tuorum</l>
                    <l xml:id="d001l489" n="42">Spicula, tela, stolas, nostro cum sanguine lota,</l>
                    <l xml:id="d001l490" n="43">Potatumque vomes in nostra cede cruorem.</l>
                    <l xml:id="d001l491" n="44">Seditiosa citam pacem vel fedus inite</l>
                    <l xml:id="d001l492" n="45">Regna, precor; terre sancte memorate ruinam:</l>
                    <l xml:id="d001l493" n="46">Amodo tempus erit, nova pacis stella coruscat.</l>
                    <l xml:id="d001l494" n="47">Lucet lux et ducit dux summusque sacerdos,</l>
                    <l xml:id="d001l495" n="48">Amplam pacificis pacem, bellantibus artum</l>
                    <l xml:id="d001l496" n="49">Promittit bellum, non ut procedere possint</l>
                    <l xml:id="d001l497" n="50">Bella, sed pacis animum vexatio prestet.</l>
                    <l xml:id="d001l498" n="51">Protinus, o reges, comites proceresque, ferocem</l>
                    <l xml:id="d001l499" n="52">Qui geritis mentem, qui bellica corda vicissim</l>
                    <l xml:id="d001l500" n="53">Nutritis, si vos ad pacem nulla movebit</l>
                    <l xml:id="d001l501" n="54">Utilitas, moveat sanctus iustusque, benignus,</l>
                    <l xml:id="d001l502" n="55">Magnanimus pastor, gladium qui vibrat utrumque,</l>
                    <l xml:id="d001l503" n="56">Magnanimus reget imperium pascetque benignus</l>
                    <l xml:id="d001l504" n="57">Ecclesiam. Sed sicut res et tempora poscent,</l>
                    <l xml:id="d001l505" n="58">Alter et alterius et uterque patebit utrique.</l>
                    <l xml:id="d001l506" n="59">Plumbea que tantum latuisti bulla, patere</l>
                    <l xml:id="d001l507" n="60">Digneris, media nullis dignata videri,</l>
                    <l xml:id="d001l508" n="61">Ex quo laudanda, gravis et matura fuisti,</l>
                    <l xml:id="d001l509" n="62">Nulli prepropera, levis aut festina notanda.</l>
                    <l xml:id="d001l510" n="63">Scis quod nulla potest nisi per te gratia fundi.</l>
                    <l xml:id="d001l511" n="64">Te resera semperque nota quod fronte novellum</l>
                    <l xml:id="d001l512" n="65">Intitulata geris nomen; scis, est benefactor,</l>
                    <l xml:id="d001l513" n="66">Qui Benedictus erat, et tu benefacta videre,</l>
                    <l xml:id="d001l514" n="67">Ut benedicta queas vastum percurrere mundum,</l>
                    <l xml:id="d001l515" n="68">Larga bonis et avara malis, sed prodiga sanctis</l>
                    <l xml:id="d001l516" n="69">Esto viris, vacuos reple, levians honeratos:</l>
                    <l xml:id="d001l517" n="70">Non hominum cupidos animos, sed conditiones,</l>
                    <l xml:id="d001l518" n="71">Dogma, fidem sortemque gradus satiare labora.</l>
                    <l xml:id="d001l519" n="72">Sed quid membranas vanus labor occupat iste?</l>
                    <l xml:id="d001l520" n="73">Ille tuus dominus, cuius tu nuntia fies,</l>
                    <l xml:id="d001l521" n="74">Monstrat in effectu quod nullis indiget extra</l>
                    <l xml:id="d001l522" n="75">Consiliis. Radius celestis luminis ipsum</l>
                    <l xml:id="d001l523" n="76">Illustrat, propria sapientia consulit illi,</l>
                    <l xml:id="d001l524" n="77">Cui sit vita, salus, honor et laus, gloria semper.</l>
                    <lb/>
                </div2>
                <div2 xml:id="001c006" type="carmen" met="R">
                    <head>
                        <abbr>6</abbr>
                    </head>
                    <p xml:id="d001l525" n="tit.">6. notata sub duplici cantu sequentia, | diei competens medicine</p>
                    <l xml:id="d001l526" n="1">Hec medela corporalis</l>
                    <l xml:id="d001l527" n="2">Fructum det spiritualis</l>
                    <l xml:id="d001l528" n="3">Amoris et gaudii.</l>
                    <l xml:id="d001l529" n="4">Sic laventur intestina,</l>
                    <l xml:id="d001l530" n="5">Quod se purget in sentina</l>
                    <l xml:id="d001l531" n="6">Mentis omni crimine.</l>
                    <l xml:id="d001l532" n="7">Tunc est digna cura cutis,</l>
                    <l xml:id="d001l533" n="8">Quando munus fert salutis</l>
                    <l xml:id="d001l534" n="9">In utroque homine.</l>
                    <l xml:id="d001l535" n="10">Cum servatur sensitiva</l>
                    <l xml:id="d001l536" n="11">Virtus et intellectiva,</l>
                    <l xml:id="d001l537" n="12">Viget spes solatii.</l>
                    <l xml:id="d001l538" n="13">Sponte factus alvi fluxus</l>
                    <l xml:id="d001l539" n="14">Omnes stringat mentis luxus,</l>
                    <l xml:id="d001l540" n="15">Spiritum fortificet.</l>
                    <l xml:id="d001l541" n="16">Cum sit omnis caro fenum,</l>
                    <l xml:id="d001l542" n="17">Contempnenda sicut cenum,</l>
                    <l xml:id="d001l543" n="18">Semper se vilificet;</l>
                    <l xml:id="d001l544" n="19">Optet tamen sanitatem</l>
                    <l xml:id="d001l545" n="20">Vel conservet facultatem</l>
                    <l xml:id="d001l546" n="21">Divini servitii.</l>
                    <l xml:id="d001l547" n="22">Qui membrorum spernit curam,</l>
                    <l xml:id="d001l548" n="23">Mentem habet ille duram,</l>
                    <l xml:id="d001l549" n="24">Nec scit quod altissimus</l>
                    <l xml:id="d001l550" n="25">Dedit opem sic vicinam,</l>
                    <l xml:id="d001l551" n="26">Cum creavit medicinam,</l>
                    <l xml:id="d001l552" n="27">Quam de terra carpimus.</l>
                    <l xml:id="d001l553" n="28">Fecit hoc ut famuletur,</l>
                    <l xml:id="d001l554" n="29">Non ut caro dominetur,</l>
                    <l xml:id="d001l555" n="30">Vel sit serva vitii.</l>
                    <l xml:id="d001l556" n="31">Scimus bene quod ancilla,</l>
                    <l xml:id="d001l557" n="32">Si sit languens, intranquilla,</l>
                    <l xml:id="d001l558" n="33">Debilis et morbida,</l>
                    <l xml:id="d001l559" n="34">Nequit domine servire,</l>
                    <l xml:id="d001l560" n="35">Presto plus quam impedire,</l>
                    <l xml:id="d001l561" n="36">Impotens et trepida.</l>
                    <l xml:id="d001l562" n="37">Corpus ergo sic se servet,</l>
                    <l xml:id="d001l563" n="38">Quod vigorem non enervet</l>
                    <l xml:id="d001l564" n="39">Spiritalis studii.</l>
                    <l xml:id="d001l565" n="40">Ille demum qui sanabat,</l>
                    <l xml:id="d001l566" n="41">Dum per mundum ambulabat,</l>
                    <l xml:id="d001l567" n="42">Corpus, sensum, animam</l>
                    <l xml:id="d001l568" n="43">Omnis qui tunc egrotaret</l>
                    <l xml:id="d001l569" n="44">Et ad eum conclamaret</l>
                    <l xml:id="d001l570" n="45">In vocem humillimam,</l>
                    <l xml:id="d001l571" n="46">Nobis sit summa medela,</l>
                    <l xml:id="d001l572" n="47">Salus, vita, lux, tutela</l>
                    <l xml:id="d001l573" n="48">Nostri desiderii.</l>
                    <lb/>
                </div2>
                <div2 xml:id="001c007" type="carmen" met="R">
                    <head>
                        <abbr>7</abbr>
                    </head>
                    <p xml:id="d001l574" n="tit.">7. ymnus cum simplici cantu pro die minuitionis</p>
                    <lg n="1">
                        <l xml:id="d001l575" n="1.1" rend="">Sanguis demptus</l>
                        <l xml:id="d001l576" n="1.2" rend="">Et redemptus</l>
                        <l xml:id="d001l577" n="1.3" rend="">Nos servet in letitia,</l>
                        <l xml:id="d001l578" n="1.4" rend="">Qua optetur</l>
                        <l xml:id="d001l579" n="1.5" rend="">Et prestetur</l>
                        <l xml:id="d001l580" n="1.6" rend="">Eterna celi gloria.</l>
                    </lg>
                    <lg n="2">
                        <l xml:id="d001l581" n="2.1" rend="">Cruor fusus</l>
                        <l xml:id="d001l582" n="2.2" rend="">Prestet usus</l>
                        <l xml:id="d001l583" n="2.3" rend="">Recogitande gratie,</l>
                        <l xml:id="d001l584" n="2.4" rend="">Quam dedisti</l>
                        <l xml:id="d001l585" n="2.5" rend="">Cruce Christi,</l>
                        <l xml:id="d001l586" n="2.6" rend="">Summe Deus clementie.</l>
                    </lg>
                    <lg n="3">
                        <l xml:id="d001l587" n="3.1" rend="">Ictus vene</l>
                        <l xml:id="d001l588" n="3.2" rend="">Prius plene</l>
                        <l xml:id="d001l589" n="3.3" rend="">Nos excitet interius,</l>
                        <l xml:id="d001l590" n="3.4" rend="">Ad hoc clamat</l>
                        <l xml:id="d001l591" n="3.5" rend="">Qui nos sanat</l>
                        <l xml:id="d001l592" n="3.6" rend="">Ales diei nuntius.</l>
                    </lg>
                    <lg n="4">
                        <l xml:id="d001l593" n="4.1" rend="">Cesa fibra,</l>
                        <l xml:id="d001l594" n="4.2" rend="">Homo, libra</l>
                        <l xml:id="d001l595" n="4.3" rend="">Agni cruenta vulnera,</l>
                        <l xml:id="d001l596" n="4.4" rend="">Si dolebis,</l>
                        <l xml:id="d001l597" n="4.5" rend="">Possidebis</l>
                        <l xml:id="d001l598" n="4.6" rend="">Eterna Christi munera.</l>
                    </lg>
                    <lg n="5">
                        <l xml:id="d001l599" n="5.1" rend="">Recolamus,</l>
                        <l xml:id="d001l600" n="5.2" rend="">Dum pausamus,</l>
                        <l xml:id="d001l601" n="5.3" rend="">Post levem haustum sanguinis,</l>
                        <l xml:id="d001l602" n="5.4" rend="">Quantum cesus</l>
                        <l xml:id="d001l603" n="5.5" rend="">Fuit Ihesus</l>
                        <l xml:id="d001l604" n="5.6" rend="">Consors paterni luminis.</l>
                    </lg>
                    <lg n="6">
                        <l xml:id="d001l605" n="6.1" rend="">Demptis venis</l>
                        <l xml:id="d001l606" n="6.2" rend="">Nimis plenis,</l>
                        <l xml:id="d001l607" n="6.3" rend="">Mundetur mens medullitus,</l>
                        <l xml:id="d001l608" n="6.4" rend="">Ut clamemus</l>
                        <l xml:id="d001l609" n="6.5" rend="">Et cantemus:</l>
                        <l xml:id="d001l610" n="6.6" rend="">"Veni, creator Spiritus".</l>
                    </lg>
                    <lg n="7">
                        <l xml:id="d001l611" n="7.1" rend="">Ne impugnet</l>
                        <l xml:id="d001l612" n="7.2" rend="">Vel expugnet</l>
                        <l xml:id="d001l613" n="7.3" rend="">Nos veteranus proditor,</l>
                        <l xml:id="d001l614" n="7.4" rend="">Nos minutos</l>
                        <l xml:id="d001l615" n="7.5" rend="">Fac imbutos,</l>
                        <l xml:id="d001l616" n="7.6" rend="">Immense celi conditor.</l>
                    </lg>
                    <lg n="8">
                        <l xml:id="d001l617" n="8.1" rend="">Arteriis</l>
                        <l xml:id="d001l618" n="8.2" rend="">Datis viis</l>
                        <l xml:id="d001l619" n="8.3" rend="">Pro corporis potentia,</l>
                        <l xml:id="d001l620" n="8.4" rend="">Meditemur</l>
                        <l xml:id="d001l621" n="8.5" rend="">Et lucremur</l>
                        <l xml:id="d001l622" n="8.6" rend="">Eterna nobis gaudia.</l>
                    </lg>
                </div2>
                <div2 xml:id="001c008" type="carmen" met="H">
                    <head>
                        <abbr>8</abbr>
                    </head>
                    <p xml:id="d001l623" n="tit.">8. doctrinale carmen appositum | ad sepulcrum viventis pape</p>
                    <l xml:id="d001l624" n="1">Discite, mortales, ex nunc mollire rigorem</l>
                    <l xml:id="d001l625" n="2">Mortis et applausum fragilis contempnere vite.</l>
                    <l xml:id="d001l626" n="3">Dum vivis, moriture, precor moriaris, ut inde</l>
                    <l xml:id="d001l627" n="4">Liberius vivas: securus vivere si vis,</l>
                    <l xml:id="d001l628" n="5">Semper crede mori; vis vitam visque salutem?</l>
                    <l xml:id="d001l629" n="6">Iam te funus habe, iam te mirare cadaver,</l>
                    <l xml:id="d001l630" n="7">Exequias iam cerne tuas, te vermibus escam</l>
                    <l xml:id="d001l631" n="8">Sponte para. Tyria vilescit purpura, saccus</l>
                    <l xml:id="d001l632" n="9">Gratus erit. Pompam fugies, calcabis amorem</l>
                    <l xml:id="d001l633" n="10">Terreni fructus, fluctus fletusque placebunt.</l>
                    <l xml:id="d001l634" n="11">Ecce pater patrum, divini pastor ovilis,</l>
                    <l xml:id="d001l635" n="12">Puppis apostolice remex, vigil arbiter orbis,</l>
                    <l xml:id="d001l636" n="13">Nec non terrenus eterne claviger aule,</l>
                    <l xml:id="d001l637" n="14">Papa Bonifacius, decedere gaudia vite</l>
                    <l xml:id="d001l638" n="15">Incerteque videns discrimina vivere mortis,</l>
                    <l xml:id="d001l639" n="16">Marmore terrenum, meritis celeste sepulcrum</l>
                    <l xml:id="d001l640" n="17">Construit, ut vigilans hoc expectamine placet</l>
                    <l xml:id="d001l641" n="18">Implacidam mortem que furis more latenter</l>
                    <l xml:id="d001l642" n="19">Circuit, ut sompno mersos in Tartara mergat,</l>
                    <l xml:id="d001l643" n="20">Insompnesque minus ledat vel tempora tardet.</l>
                    <l xml:id="d001l644" n="21">At vos qui gratam Romane prosperitatem</l>
                    <l xml:id="d001l645" n="22">Ecclesie, treuguas in bellis, federa regum</l>
                    <l xml:id="d001l646" n="23">Et crucis effectum cupitis mundique quietem,</l>
                    <l xml:id="d001l647" n="24">Hanc orate, precor, tumbam, servare nitorem</l>
                    <l xml:id="d001l648" n="25">Virginis et longum nomen retinere puelle,</l>
                    <l xml:id="d001l649" n="26">Ne velut ingrata celeret factura benignum</l>
                    <l xml:id="d001l650" n="27">Factorem glutire suum, multos sed in annos</l>
                    <l xml:id="d001l651" n="28">Expectet donec velit illa sponte repleri.</l>
                    <lb/>
                </div2>
                <div2 xml:id="001c009" type="carmen" met="H">
                    <head>
                        <abbr>9</abbr>
                    </head>
                    <p xml:id="d001l652" n="tit.">9. epitaphyum comitis Caserte</p>
                    <l xml:id="d001l653" n="1">Ille ego quem quondam fingebat vitrea mundi</l>
                    <l xml:id="d001l654" n="2">Gloria felicem, doceo nunc firmiter esse</l>
                    <l xml:id="d001l655" n="3">Fallacem plausum terrene prosperitatis.</l>
                    <l xml:id="d001l656" n="4">Ecce ego Rofredus quem mater Anania stirpe</l>
                    <l xml:id="d001l657" n="5">De Gaietana produxit et auxit honore,</l>
                    <l xml:id="d001l658" n="6">Pridem quippe comes Caserte ac unicus almi</l>
                    <l xml:id="d001l659" n="7">Pontificis germanus eram, cui nomen in orbe</l>
                    <l xml:id="d001l660" n="8">Papa Bonifacius octavus, rite gubernans</l>
                    <l xml:id="d001l661" n="9">Sceptra orbis frenumque Herebi clavesque polorum;</l>
                    <l xml:id="d001l662" n="10">Nec solum tanti patris fratrisque fruebar</l>
                    <l xml:id="d001l663" n="11">Luce, sed in tota frondente propagine gratos</l>
                    <l xml:id="d001l664" n="12">Letitie flores fructusque ad vota legebam:</l>
                    <l xml:id="d001l665" n="13">Ex natis unus, duo deque nepotibus altos</l>
                    <l xml:id="d001l666" n="14">Cardineos meruere gradus aliique vocari</l>
                    <l xml:id="d001l667" n="15">Hic pater, iste comes, varioque hic nomine dici;</l>
                    <l xml:id="d001l668" n="16">Nil vel pauca michi generis natura, benigna</l>
                    <l xml:id="d001l669" n="17">Gratia de sursum, quasi nil sors blanda negarant,</l>
                    <l xml:id="d001l670" n="18">Nunc quasi delatus rapido torrente, relictis</l>
                    <l xml:id="d001l671" n="19">Omnibus his, vanesco latens hic vermibus esca.</l>
                    <l xml:id="d001l672" n="20">O qui funereas pro me sumpsistis, amici,</l>
                    <l xml:id="d001l673" n="21">Vestes, qui celsa pulsatis sidera luctu,</l>
                    <l xml:id="d001l674" n="22">Discite, non gemite, quin Christo plaudite qui me</l>
                    <l xml:id="d001l675" n="23">Tunc, cum prosper eram, misera de valle vocavit.</l>
                    <lb/>
                </div2>
                <div2 xml:id="001c010" type="carmen" met="H">
                    <head>
                        <abbr>10</abbr>
                    </head>
                    <p xml:id="d001l676" n="tit.">10. lamentabile carmen de morte cardinalis | etate iuvenis, mente senis</p>
                    <l xml:id="d001l677" n="1">O Deus, excelsi stabilis regnator Olimpi,</l>
                    <l xml:id="d001l678" n="2">Cur adeo facilis dare magna, sed ipsa tueri</l>
                    <l xml:id="d001l679" n="3">Es tam difficilis? O mors, cur mortua non es,</l>
                    <l xml:id="d001l680" n="4">Que sic prompta rapis quos etas, gloria, virtus</l>
                    <l xml:id="d001l681" n="5">Victuros cupiunt, moribundos, egra, requirens?</l>
                    <l xml:id="d001l682" n="6">Ecce virum quem celsa domus Gaitanica mundo</l>
                    <l xml:id="d001l683" n="7">Protulerat tanquam florem pomumque novellum;</l>
                    <l xml:id="d001l684" n="8">Quem mores, quem vita, genus, studiosa iuventus,</l>
                    <l xml:id="d001l685" n="9">Blandus honos rerum, laudum tuba, pilleus ardens</l>
                    <l xml:id="d001l686" n="10">Cardineus, quem tam nomen quam res benedictum</l>
                    <l xml:id="d001l687" n="11">Clamabant, veluti tenero de cortice virgam,</l>
                    <l xml:id="d001l688" n="12">De carnis tunica sic sic festina tulisti.</l>
                    <l xml:id="d001l689" n="13">Qui licet ista libens bona vilia linqueret, alto</l>
                    <l xml:id="d001l690" n="14">Lumine suffultus, velletque ad sidera solvi,</l>
                    <l xml:id="d001l691" n="15">Non debebat adhuc tam florida planta recidi.</l>
                    <l xml:id="d001l692" n="16">Heu, iactura gravis! Sed in ipsa quippe docemur</l>
                    <l xml:id="d001l693" n="17">Quanta fides isti vite sit danda fluenti</l>
                    <l xml:id="d001l694" n="18">Quamque fugit risus, quam regnat lacrima mundi.</l>
                    <l xml:id="d001l695" n="19">Hunc igitur, benedicte Deus, benedic Benedictum</l>
                    <l xml:id="d001l696" n="20">Et benedicatur hoc orans pro Benedicto.</l>
                    <lb/>
                </div2>
                <div2 xml:id="001c011" type="carmen" met="H">
                    <head>
                        <abbr>11</abbr>
                    </head>
                    <p xml:id="d001l697" n="tit.">11. ad idem brevius</p>
                    <l xml:id="d001l698" n="1">Testes sunt natale genus mentisque ducatus,</l>
                    <l xml:id="d001l699" n="2">Virtus cana, virens etas, amor immaculatus,</l>
                    <l xml:id="d001l700" n="3">Sensus nativus, studiis meritisque levatus,</l>
                    <l xml:id="d001l701" n="4">Cardineus titulus, qui sic iacet hic tumulatus,</l>
                    <l xml:id="d001l702" n="5">Quod fuit is recte Benedictus in orbe vocatus</l>
                    <l xml:id="d001l703" n="6">Et benedictus adest in celo glorificatus.</l>
                    <lb/>
                </div2>
                <div2 xml:id="001c012" type="carmen" met="R">
                    <head>
                        <abbr>12</abbr>
                    </head>
                    <p xml:id="d001l704" n="tit.">12. dilatatio laudis super "Ave regina celorum"</p>
                    <l xml:id="d001l705" n="1">Ave quam salutat ecclesia,</l>
                    <l xml:id="d001l706" n="2">Quam adorant sanctorum agmina,</l>
                    <l xml:id="d001l707" n="3">Quam implorant sexuum genera.</l>
                    <l xml:id="d001l708" n="4">Regina regiis adornata natalibus,</l>
                    <l xml:id="d001l709" n="5">Regi regum desponsata divinitus,</l>
                    <l xml:id="d001l710" n="6">Regnans in ethere collocata sublimius.</l>
                    <l xml:id="d001l711" n="7">Celorum. quia supra celos ascendisti,</l>
                    <l xml:id="d001l712" n="8">Quia plus quam celi contulisti,</l>
                    <l xml:id="d001l713" n="9">Quia celi factorem peperisti.</l>
                    <l xml:id="d001l714" n="10">Ave, que pie respicis salutantes,</l>
                    <l xml:id="d001l715" n="11">Que benigne audis ad te clamantes,</l>
                    <l xml:id="d001l716" n="12">Que misericorditer dirigis oberrantes.</l>
                    <l xml:id="d001l717" n="13">Domina famulis non tardans premium,</l>
                    <l xml:id="d001l718" n="14">Servis serviens mancipium,</l>
                    <l xml:id="d001l719" n="15">Dans celeste gratis premium.</l>
                    <l xml:id="d001l720" n="16">Angelorum. quorum estitisti munditie similata,</l>
                    <l xml:id="d001l721" n="17">Quos fuisti virtutibus imitata,</l>
                    <l xml:id="d001l722" n="18">Quos excessisti in gloria prelata.</l>
                    <l xml:id="d001l723" n="19">Salve, lapsus humani generis relevatrix,</l>
                    <l xml:id="d001l724" n="20">Regalium mansionum illustratrix,</l>
                    <l xml:id="d001l725" n="21">Rei et iudicis mediatrix.</l>
                    <l xml:id="d001l726" n="22">Radix stipitem salutis educens,</l>
                    <l xml:id="d001l727" n="23">Misericordie ramos producens,</l>
                    <l xml:id="d001l728" n="24">Vite fructus adducens.</l>
                    <l xml:id="d001l729" n="25">Sancta, propter naturam puritatis,</l>
                    <l xml:id="d001l730" n="26">Propter conceptum deitatis,</l>
                    <l xml:id="d001l731" n="27">Propter participium Trinitatis.</l>
                    <l xml:id="d001l732" n="28">Ex qua velut de lanterna virginalis pudoris,</l>
                    <l xml:id="d001l733" n="29">Velut de lucerna humilitatis amoris,</l>
                    <l xml:id="d001l734" n="30">Velut de flamma caritatis ardoris.</l>
                    <l xml:id="d001l735" n="31">Mundo culpe furoribus precipitato,</l>
                    <l xml:id="d001l736" n="32">Pugne discriminibus concusso,</l>
                    <l xml:id="d001l737" n="33">Pene suppliciis obligato.</l>
                    <l xml:id="d001l738" n="34">Lux munus gratie demonstrans,</l>
                    <l xml:id="d001l739" n="35">Modum victorie ministrans,</l>
                    <l xml:id="d001l740" n="36">Quietis delicias insinuans.</l>
                    <l xml:id="d001l741" n="37">Est orta. in forma servitutis,</l>
                    <l xml:id="d001l742" n="38">In substantia humanitatis,</l>
                    <l xml:id="d001l743" n="39">In excellentia divinitatis.</l>
                    <l xml:id="d001l744" n="40">Gaude, affectu patris a te sic amati,</l>
                    <l xml:id="d001l745" n="41">Aspectu filii sic de te nati,</l>
                    <l xml:id="d001l746" n="42">Effectu fructus non in te seminati.</l>
                    <l xml:id="d001l747" n="43">Gloriosa, ob virtutum generalitatem,</l>
                    <l xml:id="d001l748" n="44">Ob gratiarum universitatem,</l>
                    <l xml:id="d001l749" n="45">Ob glorie singularitatem.</l>
                    <l xml:id="d001l750" n="46">Super omnes quas misera produxit humanitas,</l>
                    <l xml:id="d001l751" n="47">Quas beata preelegit maiestas,</l>
                    <l xml:id="d001l752" n="48">Quas mira ditavit in prole fecunditas.</l>
                    <l xml:id="d001l753" n="49">Speciosa. decore sapientie,</l>
                    <l xml:id="d001l754" n="50">Candore pudicitie,</l>
                    <l xml:id="d001l755" n="51">Vigore confidentie.</l>
                    <l xml:id="d001l756" n="52">Vale, nobis olim nata soror nostra,</l>
                    <l xml:id="d001l757" n="53">Nobis inde facta mater nostra,</l>
                    <l xml:id="d001l758" n="54">Nobis fixa spes et salus nostra.</l>
                    <l xml:id="d001l759" n="55">Valde cum sis mater ineffabilis,</l>
                    <l xml:id="d001l760" n="56">Cum sis filia inestimabilis,</l>
                    <l xml:id="d001l761" n="57">Cum sis virgo admirabilis.</l>
                    <l xml:id="d001l762" n="58">Decora ex innata clementia,</l>
                    <l xml:id="d001l763" n="59">Ex infusa gratia,</l>
                    <l xml:id="d001l764" n="60">Ex servata obedientia.</l>
                    <l xml:id="d001l765" n="61">Et pro nobis in mundi miseria constitutis,</l>
                    <l xml:id="d001l766" n="62">In peccati retibus obvolutis,</l>
                    <l xml:id="d001l767" n="63">In ignorantie caligine tenebratis.</l>
                    <l xml:id="d001l768" n="64">Semper tempore delicti per conversionis inspirationem,</l>
                    <l xml:id="d001l769" n="65">Tempore citationis per dilationis impetrationem,</l>
                    <l xml:id="d001l770" n="66">Tempore sententie per nostre fragilitatis allegationem.</l>
                    <l xml:id="d001l771" n="67">Christum in se deum et hominem,</l>
                    <l xml:id="d001l772" n="68">In te filium et patrem,</l>
                    <l xml:id="d001l773" n="69">In nobis ministrum et regem.</l>
                    <l xml:id="d001l774" n="70">Exora. ut tue precis gratia nos illuminet,</l>
                    <l xml:id="d001l775" n="71">Ut sua misericordia illuminatos conservet,</l>
                    <l xml:id="d001l776" n="72">Ut conservatos in gratia ad gloriam suam levet.</l>
                    <lb/>
                </div2>
                <div2 xml:id="001c013" type="carmen" met="H">
                    <head>
                        <abbr>13</abbr>
                    </head>
                    <p xml:id="d001l777" n="tit.">13. versus inventi in diruitione castri Columpne</p>
                    <l xml:id="d001l778" n="1">Plaude, Columpna, statum cum sis sortita beatum,</l>
                    <l xml:id="d001l779" n="2">Precedens fatum, nomen tibi dat mage gratum.</l>
                    <l xml:id="d001l780" n="3">Ecce tuta loco, cordis timore soluto,</l>
                    <l xml:id="d001l781" n="4">Discussa luto, nulli subiecta tributo,</l>
                    <l xml:id="d001l782" n="5">Discissis pannis, multis odiosa tyrannis,</l>
                    <l xml:id="d001l783" n="6">Ex nostris annis studio relevata Iohannis.</l>
                    <lb/>
                </div2>
                <div2 xml:id="001c014" type="carmen" met="H">
                    <head>
                        <abbr>13a</abbr>
                    </head>
                    <p xml:id="d001l784" n="tit.">responsio</p>
                    <l xml:id="d001l785" n="1">Plange, Columpna, statum cum sis exuta beatum,</l>
                    <l xml:id="d001l786" n="2">Blasphemans fatum non re, sed ymagine gratum.</l>
                    <l xml:id="d001l787" n="3">Iam privata loco stas nusquam crure soluto.</l>
                    <l xml:id="d001l788" n="4">Es suppressa luto sub vomeris acta tributo.</l>
                    <l xml:id="d001l789" n="5">Fle scissis pannis, olim possessa tyrannis,</l>
                    <l xml:id="d001l790" n="6">Et cunctis annis ulules cum prole Iohannis.</l>
                    <lb/>
                </div2>
                <div2 xml:id="001c015" type="carmen" met="H">
                    <head>
                        <abbr>13b</abbr>
                    </head>
                    <p xml:id="d001l791" n="tit.">ad idem</p>
                    <l xml:id="d001l792" n="1">Passa Columpna, satum semen, caput incineratum,</l>
                    <l xml:id="d001l793" n="2">Robur mactatum plangas propriumque reatum,</l>
                    <l xml:id="d001l794" n="3">Que prius adiuto residens et culmine tuto</l>
                    <l xml:id="d001l795" n="4">A bove nunc muto sulcaris, pascua bruto;</l>
                    <l xml:id="d001l796" n="5">Qui potuit dampnis et tot te mergere bannis,</l>
                    <l xml:id="d001l797" n="6">Pellere de scannis? Elata propago Iohannis.</l>
                    <lb/>
                </div2>
                <div2 xml:id="001c016" type="carmen" met="H">
                    <head>
                        <abbr>13c</abbr>
                    </head>
                    <p xml:id="d001l798" n="tit.">ad idem</p>
                    <l xml:id="d001l799" n="1">Dic, ubi sunt bases? Ubi sunt capitella vel alta</l>
                    <l xml:id="d001l800" n="2">Menia? Terribiles muros turresque minaces</l>
                    <l xml:id="d001l801" n="3">Pande, Columpna, tuos. Heu sic respondeo: cuncta</l>
                    <l xml:id="d001l802" n="4">Hec nuto vigilis et iusti vindicis arte</l>
                    <l xml:id="d001l803" n="5">Machina prostravit, taciti mersere ligones,</l>
                    <l xml:id="d001l804" n="6">Ignis consumpsit cineremque revolvit aratrum.</l>
                    <lb/>
                </div2>
                <div2 xml:id="001c017" type="carmen" met="H">
                    <head>
                        <abbr>17</abbr>
                    </head>
                    <p xml:id="d001l805" n="tit.">17. additio competens, non tamen necessaria, | metris illis Boetii "Felix nimium prior etas"</p>
                    <l xml:id="d001l806" n="1">Novit opes letas felix nimium prior etas,</l>
                    <l xml:id="d001l807" n="2">Que vixit parvis contenta fidelibus arvis.</l>
                    <l xml:id="d001l808" n="3">Non animi fluxu nec inerti perdita luxu</l>
                    <l xml:id="d001l809" n="4">Se non solvebat, facili que sera solebat</l>
                    <l xml:id="d001l810" n="5">Propter cor grande ieiunia solvere glande.</l>
                    <l xml:id="d001l811" n="6">Haud Deus ignorat: non bachica munera norat,</l>
                    <l xml:id="d001l812" n="7">Forte suum velle liquido confundere melle,</l>
                    <l xml:id="d001l813" n="8">Non stravit verum nec lucida vellera Serum,</l>
                    <l xml:id="d001l814" n="9">Tanquam cum ceno Tyrio miscere veneno,</l>
                    <l xml:id="d001l815" n="10">Non iam lugubres, sompnos dabat herba salubres,</l>
                    <l xml:id="d001l816" n="11">Absque cerebri dampnis potum quoque lubricus ampnis,</l>
                    <l xml:id="d001l817" n="12">Gratos prata sinus, umbras altissima pinus.</l>
                    <l xml:id="d001l818" n="13">Terras calcabat, nondum maris alta secabat</l>
                    <l xml:id="d001l819" n="14">Navita dilectis nec mercibus undique lectis,</l>
                    <l xml:id="d001l820" n="15">Stans in agris sospes, nova litora viderat hospes.</l>
                    <l xml:id="d001l821" n="16">Arma quiescebant, tunc classica seva tacebant,</l>
                    <l xml:id="d001l822" n="17">Non re, non verbis, odiis neque fusus acerbis</l>
                    <l xml:id="d001l823" n="18">Maxima vel parva cruor horrida tinxerat arva.</l>
                    <l xml:id="d001l824" n="19">Pro re nonnulla quid enim furor hosticus ulla</l>
                    <l xml:id="d001l825" n="20">In dampnum veri vellet prior arma moveri,</l>
                    <l xml:id="d001l826" n="21">Vel quis gauderet, cum vulnera seva videret</l>
                    <l xml:id="d001l827" n="22">Cum necis ampulla nec premia sanguinis ulla?</l>
                    <l xml:id="d001l828" n="23">O quam pauca virent! Utinam modo nostra redirent</l>
                    <l xml:id="d001l829" n="24">Spernentes discos in mores tempora priscos!</l>
                    <l xml:id="d001l830" n="25">Nunc decrescet ne, sed sevior ignibus Ethne</l>
                    <l xml:id="d001l831" n="26">Non vis nolendi, fervens ardet amor habendi:</l>
                    <l xml:id="d001l832" n="27">Mille dedit penas. Heu primus quis fuit ille</l>
                    <l xml:id="d001l833" n="28">Recti non operis auri qui pondera tecti,</l>
                    <l xml:id="d001l834" n="29">Petras ardentes, gemmasque latere volentes,</l>
                    <l xml:id="d001l835" n="30">Per que nos rodit, preciosa pericula fodit?</l>
                    <lb/>
                </div2>
            </div1>
        </body>
    </text>
</TEI>
