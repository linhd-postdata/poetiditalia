<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="CASTIGLI-carm">
                    <title>carmina</title>
                    <title type="short">carmina</title>
                    <abbr>carm.</abbr>
                    <bibl>M. Scorsone, 1995</bibl>
                </title>
                <author xml:id="CASTIGLI" n="243.000">
                    <name>Castiglione, Baldassarre</name>
                    <date>Casatico 1478 - Toledo 1529</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Baldassarre Castiglione</persName>
                    <abbr>CASTIGL.</abbr>
                </author>
                <respStmt>
                    <resp>Reference basis text</resp>
                    <name>M. Scorsone, 1995</name>
                </respStmt>
            </titleStmt>
            <extent>
                <measure unit="words" quantity="5703">5703</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>M. Scorsone, 1995</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="various">
                <head>
                    <title>1</title>
                    <bibl source="digital">Daniela  Marrone</bibl>
                </head>
                <div2 xml:id="001c001" type="carmen" met="H">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. Alcon</p>
                    <l xml:id="d001l2" n="1">Ereptum fatis primo sub flore iuventae</l>
                    <l xml:id="d001l3" n="2">Alconem nemorum decus et solatia amantum,</l>
                    <l xml:id="d001l4" n="3">Quem toties Fauni et Dryades sensere canentem,</l>
                    <l xml:id="d001l5" n="4">Quem toties Pan est, toties miratus Apollo;</l>
                    <l xml:id="d001l6" n="5">Flebant pastores; ante omnes carus Iolas</l>
                    <l xml:id="d001l7" n="6">Tristia perfundens lacrimis manantibus ora,</l>
                    <l xml:id="d001l8" n="7">Crudeles superos, crudeliaque astra vocabat;</l>
                    <l xml:id="d001l9" n="8">Ut gemit amissos foetus philomela sub umbris,</l>
                    <l xml:id="d001l10" n="9">Aut qualis socia viduatus compare turtur,</l>
                    <l xml:id="d001l11" n="10">Quam procul incautam quercu speculatus ab alta</l>
                    <l xml:id="d001l12" n="11">Immitis calamo pastor deiecit acuto;</l>
                    <l xml:id="d001l13" n="12">Non viridi sedit ramo, non gramine laeto,</l>
                    <l xml:id="d001l14" n="13">Non vitrei dulcem libavit fluminis undam:</l>
                    <l xml:id="d001l15" n="14">Sed gemitu amissos tantum testatus amores,</l>
                    <l xml:id="d001l16" n="15">Languidulus moestis complet nemora alta querelis.</l>
                    <l xml:id="d001l17" n="16">Nulla dies miserum lacrimis sine vidit Iolam,</l>
                    <l xml:id="d001l18" n="17">Nec cum Sol oritur, nec cum se condit in undas.</l>
                    <l xml:id="d001l19" n="18">Non illi pecudes, non pingues pascere tauros</l>
                    <l xml:id="d001l20" n="19">Cura erat, aut pastos ad flumina ducere potum,</l>
                    <l xml:id="d001l21" n="20">Haedorumve gregem, aut vitulos includere septis.</l>
                    <l xml:id="d001l22" n="21">Tantum inter silvas aut solo in litore secum</l>
                    <l xml:id="d001l23" n="22">Perditus, et serae oblitus decedere nocti,</l>
                    <l xml:id="d001l24" n="23">Rupibus haec frustra et surdis iactabat arenis:</l>
                    <l xml:id="d001l25" n="24">Alcon deliciae Musarum et Apollinis; Alcon</l>
                    <l xml:id="d001l26" n="25">Pars animae; cordis pars Alcon maxima nostri,</l>
                    <l xml:id="d001l27" n="26">Et dolor, his lacrimas oculis habiture perennes,</l>
                    <l xml:id="d001l28" n="27">Quis deus, aut quis te casus, miser, abstulit? ergo</l>
                    <l xml:id="d001l29" n="28">Optima quaeque rapit duri inclementia fati?</l>
                    <l xml:id="d001l30" n="29">Ergo bonis tantum est aliquod male numen amicum?</l>
                    <l xml:id="d001l31" n="30">Non metit ante diem lactentes messor aristas,</l>
                    <l xml:id="d001l32" n="31">Immatura rudis non carpit poma colonus:</l>
                    <l xml:id="d001l33" n="32">At fera te ante diem mors nigro immersit Averno,</l>
                    <l xml:id="d001l34" n="33">Iniecitque manus rapidas crescentibus annis.</l>
                    <l xml:id="d001l35" n="34">Heu miserande puer! tecum solatia ruris,</l>
                    <l xml:id="d001l36" n="35">Tecum Amor, et Charites periere, et gaudia nostra.</l>
                    <l xml:id="d001l37" n="36">Arboribus cecidere comae, spoliataque honore est</l>
                    <l xml:id="d001l38" n="37">Silva suo; solitasque negat pastoribus umbras:</l>
                    <l xml:id="d001l39" n="38">Prata suum amisere decus, morientibus herbis</l>
                    <l xml:id="d001l40" n="39">Arida: sunt sicci fontes et flumina sicca.</l>
                    <l xml:id="d001l41" n="40">Infaecunda carent promissis frugibus arva:</l>
                    <l xml:id="d001l42" n="41">Et mala crescentes rubigo exedit aristas.</l>
                    <l xml:id="d001l43" n="42">Squallor tristis habet pecudes, pecudumque magistros:</l>
                    <l xml:id="d001l44" n="43">Impastus stabulis saevit lupus; ubere raptos</l>
                    <l xml:id="d001l45" n="44">Dilaniatque ferus miseris cum matribus agnos;</l>
                    <l xml:id="d001l46" n="45">Perque canes praedam impavidus pastoribus aufert.</l>
                    <l xml:id="d001l47" n="46">Nil nisi triste sonant et silvae, et pascua, et amnes,</l>
                    <l xml:id="d001l48" n="47">Et liquidi fontes: tua tristia funera flerunt</l>
                    <l xml:id="d001l49" n="48">Et liquidi fontes, et silvae, et pascua, et amnes.</l>
                    <l xml:id="d001l50" n="49">Heu miserande puer! tangunt tua funera divos.</l>
                    <l xml:id="d001l51" n="50">Per nemora agricolae flentes videre Napaeas,</l>
                    <l xml:id="d001l52" n="51">Panaque, Silvanumque, et capripedes Satyriscos.</l>
                    <l xml:id="d001l53" n="52">Sed neque iam lacrimis, aut questu fata moventur</l>
                    <l xml:id="d001l54" n="53">Impia, nec nostras audit mors surda querelas.</l>
                    <l xml:id="d001l55" n="54">Vomeribus succisa suis moriuntur in arvis</l>
                    <l xml:id="d001l56" n="55">Gramina: deinde iterum viridi de cespite surgunt:</l>
                    <l xml:id="d001l57" n="56">Rupta semel non deinde annectunt stamina Parcae.</l>
                    <l xml:id="d001l58" n="57">Aspice, decedens iam Sol declivis Olympo</l>
                    <l xml:id="d001l59" n="58">Occidit, et moriens accendit sidera caelo;</l>
                    <l xml:id="d001l60" n="59">Sed tamen occiduo cum laverit aequore currus,</l>
                    <l xml:id="d001l61" n="60">Idem iterum terras orienti luce reviset:</l>
                    <l xml:id="d001l62" n="61">Ast ubi nigra semel durae nos flumina mortis</l>
                    <l xml:id="d001l63" n="62">Lavere, et clausa est immitis ianua regni,</l>
                    <l xml:id="d001l64" n="63">Nulla umquam ad superos ducit via: lumina somnus</l>
                    <l xml:id="d001l65" n="64">Urget perpetuus, tenebrisque involvit amaris.</l>
                    <l xml:id="d001l66" n="65">Tunc lacrimae incassum, tunc irrita vota, precesque</l>
                    <l xml:id="d001l67" n="66">Funduntur: fert vota Notus, lacrimasque, precesque.</l>
                    <l xml:id="d001l68" n="67">Heu miserande puer, fatis surrepte malignis!</l>
                    <l xml:id="d001l69" n="68">Non ego te posthac, pastorum adstante corona,</l>
                    <l xml:id="d001l70" n="69">Victorem aspiciam volucri certare sagitta;</l>
                    <l xml:id="d001l71" n="70">Aut iaculo, aut dura socios superare palaestra:</l>
                    <l xml:id="d001l72" n="71">Non tecum posthac molli resupinus in umbra</l>
                    <l xml:id="d001l73" n="72">Effugiam longos aestivo tempore soles:</l>
                    <l xml:id="d001l74" n="73">Non tua vicinos mulcebit fistula montes,</l>
                    <l xml:id="d001l75" n="74">Docta nec umbrosae resonabunt carmina valles:</l>
                    <l xml:id="d001l76" n="75">Non tua corticibus toties inscripta Lycoris,</l>
                    <l xml:id="d001l77" n="76">Atque ignis Galatea meus nos iam simul ambos</l>
                    <l xml:id="d001l78" n="77">Audierint ambae nostros cantare furores;</l>
                    <l xml:id="d001l79" n="78">Nos etenim a teneris simul usque huc viximus annis;</l>
                    <l xml:id="d001l80" n="79">Frigora, pertulimusque aestus, noctesque diesque;</l>
                    <l xml:id="d001l81" n="80">Communique simul sunt parta armenta labore.</l>
                    <l xml:id="d001l82" n="81">Rura mea haec tecum communia: viximus una;</l>
                    <l xml:id="d001l83" n="82">Te moriente igitur cur nam mihi vita relicta est?</l>
                    <l xml:id="d001l84" n="83">Heu male me ira deum patriis abduxit ab oris,</l>
                    <l xml:id="d001l85" n="84">Ne manibus premerem morientia lumina amicis,</l>
                    <l xml:id="d001l86" n="85">Aut abeuntis adhuc supremum animae halitum in auras</l>
                    <l xml:id="d001l87" n="86">Exciperem ore meo, gelidis atque oscula labris.</l>
                    <l xml:id="d001l88" n="87">Invideo, Leucippe, tibi; suprema dolenti</l>
                    <l xml:id="d001l89" n="88">Deficiens mandata bonus tibi praebuit Alcon;</l>
                    <l xml:id="d001l90" n="89">Spectavitque tuos morienti lumine vultus.</l>
                    <l xml:id="d001l91" n="90">Frigida tu moesto imposuisti membra pheretro:</l>
                    <l xml:id="d001l92" n="91">Sparsisti et lacrimis bustum, ingratumque sepulcrum.</l>
                    <l xml:id="d001l93" n="92">Inde ubi defletum satis est et iusta peracta,</l>
                    <l xml:id="d001l94" n="93">Alconem ad manes felix comes usque secutus,</l>
                    <l xml:id="d001l95" n="94">Amisso vitam socio non passus inertem es.</l>
                    <l xml:id="d001l96" n="95">Et nunc Elysia laetus spatiaris in umbra,</l>
                    <l xml:id="d001l97" n="96">Alcone et frueris dulci, aeternumque frueris.</l>
                    <l xml:id="d001l98" n="97">Atque aliquis forsan pastor pius ossa sepulcro</l>
                    <l xml:id="d001l99" n="98">Uno eodemque simul florentis margine ripae,</l>
                    <l xml:id="d001l100" n="99">Amborum sacro manes veneratus honore,</l>
                    <l xml:id="d001l101" n="100">Composuit, lacrimasque ambobus fudit easdem.</l>
                    <l xml:id="d001l102" n="101">Ast ego nec tristes lacrimas in funere fudi,</l>
                    <l xml:id="d001l103" n="102">Debita nec misero persolvi iusta sodali.</l>
                    <l xml:id="d001l104" n="103">Quin etiam sortis durae, ignarusque malorum,</l>
                    <l xml:id="d001l105" n="104">Vana mihi incassum fingebam somnia demens:</l>
                    <l xml:id="d001l106" n="105">Haec ego rura colam celeberrima, tum meus Alcon</l>
                    <l xml:id="d001l107" n="106">Huc veniet, linquens colles, et inhospita saxa,</l>
                    <l xml:id="d001l108" n="107">Infectasque undas, et pabula dira veneno;</l>
                    <l xml:id="d001l109" n="108">Molliaque inviset prata haec, fluviosque salubres.</l>
                    <l xml:id="d001l110" n="109">Occurram longe, et venientem primus amicum</l>
                    <l xml:id="d001l111" n="110">Agnoscam, primus caris complexibus ora</l>
                    <l xml:id="d001l112" n="111">Impediam: excutient hilares nova gaudia fletus:</l>
                    <l xml:id="d001l113" n="112">Sic tandem optato laeti sermone fruemur;</l>
                    <l xml:id="d001l114" n="113">Aerumnasque graves, olim et transacta vicissim</l>
                    <l xml:id="d001l115" n="114">Damna referre simul, rursusque audire iuvabit.</l>
                    <l xml:id="d001l116" n="115">Tum veteres sensim fando repetemus amores,</l>
                    <l xml:id="d001l117" n="116">Deliciasque inter pastorum, et dulcia ruris</l>
                    <l xml:id="d001l118" n="117">Otia, securae peragemus tempora vitae.</l>
                    <l xml:id="d001l119" n="118">Haec amat arva Ceres, iuga Bacchus, pascua Apollo,</l>
                    <l xml:id="d001l120" n="119">Ipsa Pales herbas pecori, lac sufficit agnis:</l>
                    <l xml:id="d001l121" n="120">Montibus his passim tenerae assuevere Napaeae</l>
                    <l xml:id="d001l122" n="121">Saepe feras agitare, et saepe agitare choreas.</l>
                    <l xml:id="d001l123" n="122">Hic redolens sacros primaevae gentis honores,</l>
                    <l xml:id="d001l124" n="123">Perluit antiquas Tiberis decora alta ruinas.</l>
                    <l xml:id="d001l125" n="124">Hic umbrae nemorum, hic fontes, hic frigida Tempe:</l>
                    <l xml:id="d001l126" n="125">Formosum hic pastor Corydon cantavit Alexin.</l>
                    <l xml:id="d001l127" n="126">Ergo ades, o dilecte puer: te pascua et amnes</l>
                    <l xml:id="d001l128" n="127">Exspectant; tibi iam contexunt florea serta,</l>
                    <l xml:id="d001l129" n="128">Adventuque tuo testantur gaudia Nymphae;</l>
                    <l xml:id="d001l130" n="129">Summittitque novos tellus tibi Daedala flores.</l>
                    <l xml:id="d001l131" n="130">Haec ego fingebam miser, ah spe ductus inani,</l>
                    <l xml:id="d001l132" n="131">Nescius omne nefas morti fatisque licere.</l>
                    <l xml:id="d001l133" n="132">At postquam frustrata leves abiere per auras</l>
                    <l xml:id="d001l134" n="133">Vota mea, et vivos Alconis cernere vultus</l>
                    <l xml:id="d001l135" n="134">Non licuit, vivasque audire, et reddere voces;</l>
                    <l xml:id="d001l136" n="135">Huc saltem, o saltem umbra levi per inania lapsu</l>
                    <l xml:id="d001l137" n="136">Advolet, et nostros tandem miserata dolores,</l>
                    <l xml:id="d001l138" n="137">Accipiat lacrimas, imo et suspiria corde</l>
                    <l xml:id="d001l139" n="138">Eruta, quasque cava haec responsant antra querelas.</l>
                    <l xml:id="d001l140" n="139">Ipse meis manibus ripa hac Anienis inanem</l>
                    <l xml:id="d001l141" n="140">Constituam tumulum, nostri solatia luctus,</l>
                    <l xml:id="d001l142" n="141">Atque addam pia tura focis, manesque ciebo.</l>
                    <l xml:id="d001l143" n="142">Vos mecum, o pueri, bene olentes spargite flores,</l>
                    <l xml:id="d001l144" n="143">Narcissum, atque rosas, et suave rubentem hyacinthum,</l>
                    <l xml:id="d001l145" n="144">Atque umbras hedera, lauroque inducite opacas:</l>
                    <l xml:id="d001l146" n="145">Nec desint casiae, permixtaque cinnama amomo,</l>
                    <l xml:id="d001l147" n="146">Excitet ut dulces aspirans ventus odores.</l>
                    <l xml:id="d001l148" n="147">Nos Alcon dilexit multum, et dignus amari</l>
                    <l xml:id="d001l149" n="148">Ipse fuit nobis, et tali dignus honore.</l>
                    <l xml:id="d001l150" n="149">Interea violas intertexent amaranthis,</l>
                    <l xml:id="d001l151" n="150">Et tumulo spargent flores et serta Napaeae;</l>
                    <l xml:id="d001l152" n="151">Et tumulo moestae inscribent miserabile carmen:</l>
                    <l xml:id="d001l153" n="152">ALCONEM POSTQUAM RAPUERUNT IMPIA FATA,</l>
                    <l xml:id="d001l154" n="153">COLLACRIMANT DURI MONTES, ET CONSITUS ATRA EST</l>
                    <l xml:id="d001l155" n="154">NOCTE DIES: SUNT CANDIDA NIGRA, ET DULCIA AMARA.</l>
                    <lb/>
                </div2>
                <div2 xml:id="001c002" type="carmen" met="H">
                    <head>
                        <abbr>2</abbr>
                    </head>
                    <p xml:id="d001l156" n="tit.">2. Cleopatra</p>
                    <l xml:id="d001l157" n="1">Marmore quisquis in hoc saevis admorsa colubris</l>
                    <l xml:id="d001l158" n="2">Brachia, et aeterna torpentia lumina nocte</l>
                    <l xml:id="d001l159" n="3">Aspicis, invitam ne crede occumbere leto.</l>
                    <l xml:id="d001l160" n="4">Victores vetuere diu me abrumpere vitam,</l>
                    <l xml:id="d001l161" n="5">Regina ut veherer celebri captiva triumpho</l>
                    <l xml:id="d001l162" n="6">Scilicet, et nuribus parerem serva Latinis;</l>
                    <l xml:id="d001l163" n="7">Illa ego progenies tot ducta ab origine regum,</l>
                    <l xml:id="d001l164" n="8">Quam Pharii coluit gens fortunata Canopi,</l>
                    <l xml:id="d001l165" n="9">Deliciis fovitque suis Aegyptia tellus,</l>
                    <l xml:id="d001l166" n="10">Atque Oriens omnis divum dignatus honore est.</l>
                    <l xml:id="d001l167" n="11">Sed virtus, pulchraeque necis generosa cupido</l>
                    <l xml:id="d001l168" n="12">Vicit vitae ignominiam, insidiasque tyranni.</l>
                    <l xml:id="d001l169" n="13">Libertas nam parta nece est, nec vincula sensi,</l>
                    <l xml:id="d001l170" n="14">Umbraque Tartareas descendi libera ad undas.</l>
                    <l xml:id="d001l171" n="15">Quod licuisse mihi indignatus perfidus hostis,</l>
                    <l xml:id="d001l172" n="16">Saevitiae insanis stimulis exarsit et ira.</l>
                    <l xml:id="d001l173" n="17">Namque triumphali invectus Capitolia curru</l>
                    <l xml:id="d001l174" n="18">Insignes inter titulos, gentesque subactas,</l>
                    <l xml:id="d001l175" n="19">Exstinctae infelix simulacrum duxit, et amens</l>
                    <l xml:id="d001l176" n="20">Spectaclo explevit crudelia lumina inani.</l>
                    <l xml:id="d001l177" n="21">Neu longaeva vetustas facti famam aboleret,</l>
                    <l xml:id="d001l178" n="22">Aut seris mea sors ignota nepotibus esset,</l>
                    <l xml:id="d001l179" n="23">Effigiem excudi spiranti e marmore iussit,</l>
                    <l xml:id="d001l180" n="24">Testari et casus fatum miserabile nostri.</l>
                    <l xml:id="d001l181" n="25">Quam deinde, ingenium artificis miratus Iulus</l>
                    <l xml:id="d001l182" n="26">Egregium, celebri visendam sede locavit</l>
                    <l xml:id="d001l183" n="27">Signa inter veterum heroum, saxoque perennes</l>
                    <l xml:id="d001l184" n="28">Supposuit lacrimas, aegrae solatia mentis;</l>
                    <l xml:id="d001l185" n="29">Optatae non ut deflerem gaudia mortis,</l>
                    <l xml:id="d001l186" n="30">(Nam mihi nec lacrimas letali vipera morsu</l>
                    <l xml:id="d001l187" n="31">Excussit, nec mors ullum intulit ipsa timorem)</l>
                    <l xml:id="d001l188" n="32">Sed caro ut cineri et dilecti coniugis umbrae</l>
                    <l xml:id="d001l189" n="33">Aeternas lacrimas, aeterni pignus amoris</l>
                    <l xml:id="d001l190" n="34">Moesta darem, inferiasque inopes et tristia dona.</l>
                    <l xml:id="d001l191" n="35">Has etiam tamen infensi rapuere Quirites.</l>
                    <l xml:id="d001l192" n="36">At tu, magne Leo, divum genus, aurea sub quo</l>
                    <l xml:id="d001l193" n="37">Saecula et antiquae redierunt laudis honores,</l>
                    <l xml:id="d001l194" n="38">Si te praesidium miseris mortalibus ipse</l>
                    <l xml:id="d001l195" n="39">Omnipotens Pater aetherio demisit Olympo;</l>
                    <l xml:id="d001l196" n="40">Et tua si immensae virtuti est aequa potestas,</l>
                    <l xml:id="d001l197" n="41">Munificaque manu dispensas dona deorum,</l>
                    <l xml:id="d001l198" n="42">Annue supplicibus votis; nec vana precari</l>
                    <l xml:id="d001l199" n="43">Me sine. Parva peto; lacrimas, Pater optime, redde:</l>
                    <l xml:id="d001l200" n="44">Redde, oro, fletum; fletus mihi muneris instar,</l>
                    <l xml:id="d001l201" n="45">Improba quando aliud nil iam Fortuna reliquit.</l>
                    <l xml:id="d001l202" n="46">At Niobe ausa deos scelerata incessere lingua,</l>
                    <l xml:id="d001l203" n="47">Induerit licet in durum praecordia marmor,</l>
                    <l xml:id="d001l204" n="48">Flet tamen, assiduusque liquor de marmore manat.</l>
                    <l xml:id="d001l205" n="49">Vita mihi dispar, vixi sine crimine, si non</l>
                    <l xml:id="d001l206" n="50">(Induerim licet in durum praecordia marmor)</l>
                    <l xml:id="d001l207" n="51">Crimen amare vocas: fletus solamen amantum est.</l>
                    <l xml:id="d001l208" n="52">Adde, quod afflictis nostrae iucunda voluptas</l>
                    <l xml:id="d001l209" n="53">Sunt lacrimae, dulcesque invitant murmure somnos.</l>
                    <l xml:id="d001l210" n="54">Et cum exusta siti Icarius canis arva perurit,</l>
                    <l xml:id="d001l211" n="55">Huc potum veniunt volucres, circumque, supraque</l>
                    <l xml:id="d001l212" n="56">Frondibus insultant; tenero tum gramine laeta</l>
                    <l xml:id="d001l213" n="57">Terra viret, rutilantque suis poma aurea ramis;</l>
                    <l xml:id="d001l214" n="58">Hic ubi odoratum surgens densa nemus umbra</l>
                    <l xml:id="d001l215" n="59">Hesperidum dites truncos non invidet hortis.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l216" n="tit.">3. prosopopoeia Ludovici Pici Mirandulani</p>
                    <l xml:id="d001l217" n="1">Credite, mortales, animae post fata supersunt,</l>
                    <l xml:id="d001l218" n="2">Diraque Mors nostri nil nisi corpus habet.</l>
                    <l xml:id="d001l219" n="3">Fabula nec manes vana est exire sepulcris</l>
                    <l xml:id="d001l220" n="4">Per noctem, tenebris et volitare vagos.</l>
                    <l xml:id="d001l221" n="5">Nam modo, dum nostro Mirandula milite cincta est,</l>
                    <l xml:id="d001l222" n="6">Vidi ego vera quidem, sed caritura fide.</l>
                    <l xml:id="d001l223" n="7">Nox erat, et noctem superans candore nivali</l>
                    <l xml:id="d001l224" n="8">Clara repercusso lumine Luna magis.</l>
                    <l xml:id="d001l225" n="9">Ipse ego sub muris fossa defensus opaca</l>
                    <l xml:id="d001l226" n="10">Scrutabar, tutum qua magis esset iter.</l>
                    <l xml:id="d001l227" n="11">Astitit hic subito manifestus moenibus ipsis,</l>
                    <l xml:id="d001l228" n="12">Ante oculos Picus visus adesse meos.</l>
                    <l xml:id="d001l229" n="13">Tristis erat facies, atroque inspersa cruore,</l>
                    <l xml:id="d001l230" n="14">Et lacerum ambusto tunc quoque crine caput.</l>
                    <l xml:id="d001l231" n="15">Obstupui, gelidusque tremor per membra cucurrit,</l>
                    <l xml:id="d001l232" n="16">Et subito arrecta est hirta timore coma.</l>
                    <l xml:id="d001l233" n="17">Ille autem torvum despectans castra, repente</l>
                    <l xml:id="d001l234" n="18">Infremuit, gemitu solvit et ora gravi.</l>
                    <l xml:id="d001l235" n="19">O Pater, o pastor populorum, o maxime mundi</l>
                    <l xml:id="d001l236" n="20">Arbiter, humanum qui genus omne regis,</l>
                    <l xml:id="d001l237" n="21">Iustitiae, pacisque dator, placidaeque quietis;</l>
                    <l xml:id="d001l238" n="22">Credita cui soli est vita salusque hominum;</l>
                    <l xml:id="d001l239" n="23">Quem Deus ipse, Erebi fecit, Caelique potentem,</l>
                    <l xml:id="d001l240" n="24">Ut nutu pateant utraque regna tuo;</l>
                    <l xml:id="d001l241" n="25">Quid potui tantum infelix committere? culpa</l>
                    <l xml:id="d001l242" n="26">Aut mea quae nam in te tam gravis esse potest,</l>
                    <l xml:id="d001l243" n="27">Ut patriam, natumque meum, uxoremque, laresque</l>
                    <l xml:id="d001l244" n="28">Perdere, et excidio vertere cuncta velis?</l>
                    <l xml:id="d001l245" n="29">Certe ego te propter caput obiectare periclis,</l>
                    <l xml:id="d001l246" n="30">Nec timui toties velle subire necem.</l>
                    <l xml:id="d001l247" n="31">Felsina cum imperium iam detrectaret, et in te</l>
                    <l xml:id="d001l248" n="32">Tristia civilis sumeret arma furor,</l>
                    <l xml:id="d001l249" n="33">Haec mea dextra tuos armis compescuit hostes,</l>
                    <l xml:id="d001l250" n="34">Et leto multos sanguinolenta dedit.</l>
                    <l xml:id="d001l251" n="35">Denique dum innumeris cupio te ornare triumphis,</l>
                    <l xml:id="d001l252" n="36">Sanguinis ipse mei prodigus occubui.</l>
                    <l xml:id="d001l253" n="37">Vulnera testantur nostros haec saeva labores,</l>
                    <l xml:id="d001l254" n="38">Implorantque tuam nomen inane fidem.</l>
                    <l xml:id="d001l255" n="39">Flens tener in cunis vagitu natus amaro</l>
                    <l xml:id="d001l256" n="40">Pollicitis queritur pondus abesse tuis.</l>
                    <l xml:id="d001l257" n="41">Tot perpessa graves coniux miseranda labores</l>
                    <l xml:id="d001l258" n="42">Supplicibus veniam moesta petit lacrimis.</l>
                    <l xml:id="d001l259" n="43">Stant miseri squallore patres, trepidaeque puellae,</l>
                    <l xml:id="d001l260" n="44">Et matrum passis flet pia turba comis.</l>
                    <l xml:id="d001l261" n="45">Omnes in te animum iam convertere, rogantque,</l>
                    <l xml:id="d001l262" n="46">Ut tua det fessis dextera rebus opem.</l>
                    <l xml:id="d001l263" n="47">Aspice captivis vacuos cultoribus agros,</l>
                    <l xml:id="d001l264" n="48">Abductas pecudes, agricolasque boves,</l>
                    <l xml:id="d001l265" n="49">Disiectasque domos passim, populataque raptis</l>
                    <l xml:id="d001l266" n="50">Arboribus late et frugibus arva suis.</l>
                    <l xml:id="d001l267" n="51">Tu vero ulterius lacrimis, dolcissima coniux,</l>
                    <l xml:id="d001l268" n="52">Et gemitu manes laedere parce meos.</l>
                    <l xml:id="d001l269" n="53">Postquam nulla potest mitis clementia dirae</l>
                    <l xml:id="d001l270" n="54">Consilium mentis flectere, nec pietas;</l>
                    <l xml:id="d001l271" n="55">Effuge, quodque unum est nostri tibi pignus amoris,</l>
                    <l xml:id="d001l272" n="56">Dulce onus hinc ulnis fer puerum ipsa tuis.</l>
                    <l xml:id="d001l273" n="57">Nec mea discedens saxo hic clausa ossa relinque</l>
                    <l xml:id="d001l274" n="58">Condita, sed caro tecum habeas gremio,</l>
                    <l xml:id="d001l275" n="59">Ne rabie immani, tumulo sint eruta avito,</l>
                    <l xml:id="d001l276" n="60">Et iaceant media semisepulta via.</l>
                    <l xml:id="d001l277" n="61">Haec speranda mihi, postquam sectatur et umbram,</l>
                    <l xml:id="d001l278" n="62">Saevit et in cineres mens male grata meos;</l>
                    <l xml:id="d001l279" n="63">Nec sinit inferias nostro te ferre sepulcro,</l>
                    <l xml:id="d001l280" n="64">Annuaque exstincto reddere iusta viro.</l>
                    <l xml:id="d001l281" n="65">Sed tamen et superi cernunt mortalia, habetque</l>
                    <l xml:id="d001l282" n="66">Iustitiae ultorem dextra minax gladium;</l>
                    <l xml:id="d001l283" n="67">Inque malos, sit lenta licet, certa ira deorum est,</l>
                    <l xml:id="d001l284" n="68">Poenaque tam gravior, quam mage sera venit.</l>
                    <l xml:id="d001l285" n="69">Nec longum nostro laetabitur impius hostis</l>
                    <l xml:id="d001l286" n="70">Sanguine: fata illum non leviora manent.</l>
                    <l xml:id="d001l287" n="71">Haec ille, et plura his; sed verba extrema loquentis</l>
                    <l xml:id="d001l288" n="72">Terribilis nostra rupit in aure sonus.</l>
                    <l xml:id="d001l289" n="73">Nam subito, ingenti tormenta impulsa ruina</l>
                    <l xml:id="d001l290" n="74">Increpuere, gravi terra tremit sonitu.</l>
                    <l xml:id="d001l291" n="75">Fulminei ingeminant ictus, volat impete diro</l>
                    <l xml:id="d001l292" n="76">Ferrea sulphureo concita ab igne pila.</l>
                    <l xml:id="d001l293" n="77">Moenia tum nutant labefacta: at tristis imago</l>
                    <l xml:id="d001l294" n="78">In tenebras querulo moesta abiit gemitu.</l>
                    <lb/>
                </div2>
                <div2 xml:id="001c004" type="carmen" met="E">
                    <head>
                        <abbr>4</abbr>
                    </head>
                    <p xml:id="d001l295" n="tit.">4. de Elisabella Gonzaga canente</p>
                    <l xml:id="d001l296" n="1">Dulces exuviae, dum fata, deusque sinebant,</l>
                    <l xml:id="d001l297" n="2">Dum canit, et querulum pollice tangit ebur,</l>
                    <l xml:id="d001l298" n="3">Formosa e caelo deducit Elisa tonantem,</l>
                    <l xml:id="d001l299" n="4">Et trahit immites ad pia verba feras.</l>
                    <l xml:id="d001l300" n="5">Auritae veniunt ad dulcia carmina silvae,</l>
                    <l xml:id="d001l301" n="6">Decurrunt altis undique saxa iugis:</l>
                    <l xml:id="d001l302" n="7">Stant sine murmure aquae, taciti sine flamine venti,</l>
                    <l xml:id="d001l303" n="8">Et cohibent cursus sidera prona suos.</l>
                    <l xml:id="d001l304" n="9">Atque aliquis tali captus dulcedine sentit</l>
                    <l xml:id="d001l305" n="10">Elabi ex imo pectore sensim animam.</l>
                    <l xml:id="d001l306" n="11">Flebile nescio quid tacite in praecordia serpit,</l>
                    <l xml:id="d001l307" n="12">Cogit et invitos illacrimare oculos.</l>
                    <l xml:id="d001l308" n="13">Flecte ratem, male grate hospes, neu desere amantem!</l>
                    <l xml:id="d001l309" n="14">Ah misera ah mortem est iam prope, flecte ratem!</l>
                    <l xml:id="d001l310" n="15">Quod si tam dulces nequeunt fera corda querelae</l>
                    <l xml:id="d001l311" n="16">Flectere, nec gemitu hoc mens labefacta tua est,</l>
                    <l xml:id="d001l312" n="17">Non tibi diva parens, generi nec Dardanus auctor,</l>
                    <l xml:id="d001l313" n="18">Perfide, sed duris cautibus es genitus.</l>
                    <l xml:id="d001l314" n="19">Surdior ah scopulis, dulces fugis, improbe, terras,</l>
                    <l xml:id="d001l315" n="20">Deliciisque olim litora cara tuis.</l>
                    <l xml:id="d001l316" n="21">Illa autem extremo tandem devicta dolore,</l>
                    <l xml:id="d001l317" n="22">Irrita nil postquam verba, precesque valent,</l>
                    <l xml:id="d001l318" n="23">Sanguine sancta suo temerati iura pudoris</l>
                    <l xml:id="d001l319" n="24">Ulta est; ipsa suae saeva ministra necis;</l>
                    <l xml:id="d001l320" n="25">Quemque torum toties tecum male presserat olim,</l>
                    <l xml:id="d001l321" n="26">Infelix etiam nunc premit exanimis.</l>
                    <l xml:id="d001l322" n="27">Respice, funereae sunt illa incendia flammae,</l>
                    <l xml:id="d001l323" n="28">Et miseranda illis ardet Elisa rogis:</l>
                    <l xml:id="d001l324" n="29">Ardet Elisa tuum, saeve, indelebile crimen,</l>
                    <l xml:id="d001l325" n="30">Olim quod terris fama loquatur anus.</l>
                    <l xml:id="d001l326" n="31">At tua praecipites fugientia carbasa venti</l>
                    <l xml:id="d001l327" n="32">Caeruleum profuga per mare classe ferunt.</l>
                    <l xml:id="d001l328" n="33">Obrue devotam, pater o Neptune, carinam:</l>
                    <l xml:id="d001l329" n="34">Ah nimis infidum sustinet illa caput.</l>
                    <l xml:id="d001l330" n="35">Illa virum portat quem non periuria tangunt;</l>
                    <l xml:id="d001l331" n="36">Quem non sancta fides, fasve, piumve movet;</l>
                    <l xml:id="d001l332" n="37">Quem neque dulcis amor miserae morientis Elisae</l>
                    <l xml:id="d001l333" n="38">Flectere, nec lacrimae, nec potuere preces.</l>
                    <l xml:id="d001l334" n="39">Ah ferus est, quicumque animo non mitis agresti</l>
                    <l xml:id="d001l335" n="40">Audiit, et siccis haec pia verba oculis.</l>
                    <l xml:id="d001l336" n="41">Quod tamen haec moveant, quod sint tam dulcia verba,</l>
                    <l xml:id="d001l337" n="42">Non faciunt verba haec, sed nova Elisa canens.</l>
                    <l xml:id="d001l338" n="43">Et certe non est haec uxor Elisa Sichaei,</l>
                    <l xml:id="d001l339" n="44">Nec quemquam hac Phrygium novit Elisa virum.</l>
                    <l xml:id="d001l340" n="45">Altera Elisa haec est superis gratissima, qualem</l>
                    <l xml:id="d001l341" n="46">Nec tulit ulla umquam, nec feret ulla dies.</l>
                    <l xml:id="d001l342" n="47">Audiat Aeneas hanc si tam dulce querentem,</l>
                    <l xml:id="d001l343" n="48">Flens ultro ad litus vela dabit Libycum.</l>
                    <l xml:id="d001l344" n="49">Quod si dura nimis, blandisque immota querelis</l>
                    <l xml:id="d001l345" n="50">Mens fera propositum non remoretur iter,</l>
                    <l xml:id="d001l346" n="51">Invitam ad litus portabunt aequora classem,</l>
                    <l xml:id="d001l347" n="52">Flaminaque ad fletus officiosa pios;</l>
                    <l xml:id="d001l348" n="53">Excidet atque animo regnum dotale, nec umquam</l>
                    <l xml:id="d001l349" n="54">Dardanius Latium navita classe petet.</l>
                    <l xml:id="d001l350" n="55">Nam nimium validas facies habet ista catenas,</l>
                    <l xml:id="d001l351" n="56">Et validum nimis haec lumina carcer habent.</l>
                    <l xml:id="d001l352" n="57">Haec formosa deas superat forma heroine,</l>
                    <l xml:id="d001l353" n="58">Pace tua, Venus o, pace, Minerva, tua.</l>
                    <l xml:id="d001l354" n="59">Quicquid agit, pariter certant componere furtim</l>
                    <l xml:id="d001l355" n="60">Et decor, et Charites, et pudor ingenuus.</l>
                    <l xml:id="d001l356" n="61">His laetos natura oculis afflavit honores,</l>
                    <l xml:id="d001l357" n="62">Et quiddam maius conditione hominum.</l>
                    <l xml:id="d001l358" n="63">Ambrosiam rosea spirant cervice capilli;</l>
                    <l xml:id="d001l359" n="64">Et patet egregio vera decore dea.</l>
                    <l xml:id="d001l360" n="65">Quacumque ingreditur, laeta undique pabula vernant:</l>
                    <l xml:id="d001l361" n="66">Signaque dat tellus numen adesse aliquod.</l>
                    <l xml:id="d001l362" n="67">Arrident silvae passim, tangique beato</l>
                    <l xml:id="d001l363" n="68">Certatim gestit quaelibet herba pede.</l>
                    <l xml:id="d001l364" n="69">O centum aequoreae formosa Doride natae,</l>
                    <l xml:id="d001l365" n="70">Et quascumque maris contigit esse deas,</l>
                    <l xml:id="d001l366" n="71">Huic date quicquid habent gemmarum litora rubra</l>
                    <l xml:id="d001l367" n="72">Oceani, et quicquid dives arena vehit.</l>
                    <l xml:id="d001l368" n="73">Quosque habet alma Thetis, quos et Galatea lapillos</l>
                    <l xml:id="d001l369" n="74">Nerine in loculis candida Nympha suis:</l>
                    <l xml:id="d001l370" n="75">Quicquid odoratae messis Panchaia tellus</l>
                    <l xml:id="d001l371" n="76">Protulit, huic felix munera portet Arabs.</l>
                    <l xml:id="d001l372" n="77">Huic uni Seres Tyrio satianda colore</l>
                    <l xml:id="d001l373" n="78">Arboribus pectant vellera cara suis.</l>
                    <l xml:id="d001l374" n="79">Haec una est nostri rarissima gloria saecli;</l>
                    <l xml:id="d001l375" n="80">Digna suas cui det maximus orbis opes.</l>
                    <l xml:id="d001l376" n="81">Vos quoque, caelicolae, hanc merito celebretis honore:</l>
                    <l xml:id="d001l377" n="82">Non erit haec vobis dissimulanda dea.</l>
                    <lb/>
                </div2>
                <div2 xml:id="001c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d001l378" n="tit.">5. elegia qua fingit Hippolyten suam | ad se ipsum scribentem</p>
                    <l xml:id="d001l379" n="1">Hippolyte mittit mandata haec Castilioni;</l>
                    <l xml:id="d001l380" n="2">Addideram imprudens, hei mihi, paene suo.</l>
                    <l xml:id="d001l381" n="3">Te tua Roma tenet, mihi quam narrare solebas,</l>
                    <l xml:id="d001l382" n="4">Unam delicias esse hominum atque deum.</l>
                    <l xml:id="d001l383" n="5">Hoc quoque nunc maior, quod magno est aucta Leone,</l>
                    <l xml:id="d001l384" n="6">Tam bene pacati qui imperium orbis habet.</l>
                    <l xml:id="d001l385" n="7">Hic tibi nec desunt celeberrima turba sodales:</l>
                    <l xml:id="d001l386" n="8">Apta oculos etiam multa tenere tuos.</l>
                    <l xml:id="d001l387" n="9">Nam modo tot priscae spectas miracula gentis,</l>
                    <l xml:id="d001l388" n="10">Heroum et titulis clara trophaea suis:</l>
                    <l xml:id="d001l389" n="11">Nunc Vaticani surgentia marmore templa,</l>
                    <l xml:id="d001l390" n="12">Et quae porticibus aurea tecta nitent:</l>
                    <l xml:id="d001l391" n="13">Irriguos fontes, hortosque, et amoena vireta,</l>
                    <l xml:id="d001l392" n="14">Plurima quae umbroso margine Tybris habet.</l>
                    <l xml:id="d001l393" n="15">Utque ferunt, coetu convivia laeta frequenti,</l>
                    <l xml:id="d001l394" n="16">Et celebras lentis otia mista iocis.</l>
                    <l xml:id="d001l395" n="17">Aut cithara aestivum attenuas cantuque calorem.</l>
                    <l xml:id="d001l396" n="18">Hei mihi, quam dispar nunc mea vita tuae est!</l>
                    <l xml:id="d001l397" n="19">Nec mihi displiceant quae sunt tibi grata: sed ipsa est</l>
                    <l xml:id="d001l398" n="20">Te sine lux oculis paene inimica meis.</l>
                    <l xml:id="d001l399" n="21">Non auro aut gemma caput exornare nitenti</l>
                    <l xml:id="d001l400" n="22">Me iuvat, aut Arabo spargere odore comas:</l>
                    <l xml:id="d001l401" n="23">Non celebres ludos festis spectare diebus,</l>
                    <l xml:id="d001l402" n="24">Cum populi complet densa corona forum;</l>
                    <l xml:id="d001l403" n="25">Et ferus in media exsultat gladiator arena,</l>
                    <l xml:id="d001l404" n="26">Hasta concurrit vel cataphractus eques.</l>
                    <l xml:id="d001l405" n="27">Sola tuos vultus referens, Raphaelis imago</l>
                    <l xml:id="d001l406" n="28">Picta manu curas allevat usque meas.</l>
                    <l xml:id="d001l407" n="29">Huic ego delicias facio, arrideoque, iocorque,</l>
                    <l xml:id="d001l408" n="30">Alloquor et, tamquam reddere verba queat.</l>
                    <l xml:id="d001l409" n="31">Assensu, nutuque mihi saepe illa videtur</l>
                    <l xml:id="d001l410" n="32">Dicere velle aliquid, et tua verba loqui.</l>
                    <l xml:id="d001l411" n="33">Agnoscit, balboque patrem puer ore salutat.</l>
                    <l xml:id="d001l412" n="34">Hoc solor longos decipioque dies.</l>
                    <l xml:id="d001l413" n="35">At quicumque istinc ad nos accesserit hospes,</l>
                    <l xml:id="d001l414" n="36">Hunc ego quid dicas, quid faciasve, rogo.</l>
                    <l xml:id="d001l415" n="37">Cuncta mihi de te incutiunt audita timorem;</l>
                    <l xml:id="d001l416" n="38">Vano etiam absentes saepe timore pavent.</l>
                    <l xml:id="d001l417" n="39">Sed mihi nescio quis narravit saepe tumultus,</l>
                    <l xml:id="d001l418" n="40">Miscerique neces per fora, perque vias;</l>
                    <l xml:id="d001l419" n="41">Cum populi pars haec Ursum, pars illa Columnam</l>
                    <l xml:id="d001l420" n="42">Invocat, et trepida corripit arma manu.</l>
                    <l xml:id="d001l421" n="43">Ne tu, ne, quaeso, tantis te immitte periclis:</l>
                    <l xml:id="d001l422" n="44">Sat tibi sit, tuto posse redire domum.</l>
                    <l xml:id="d001l423" n="45">Romae etiam fama est cultas habitare puellas,</l>
                    <l xml:id="d001l424" n="46">Sed quae lascivo turpiter igne calent.</l>
                    <l xml:id="d001l425" n="47">Illis venalis forma est, corpusque, pudorque:</l>
                    <l xml:id="d001l426" n="48">His tu blanditiis ne capiare, cave.</l>
                    <l xml:id="d001l427" n="49">Sed nisi iam captum blanda haec te vincla tenerent,</l>
                    <l xml:id="d001l428" n="50">Tam longas absens non paterere moras.</l>
                    <l xml:id="d001l429" n="51">Nam memini, cum te vivum iurare solebas</l>
                    <l xml:id="d001l430" n="52">Non me, si cupias, posse carere diu.</l>
                    <l xml:id="d001l431" n="53">Vivis, Castilion; vivasque beatius, opto;</l>
                    <l xml:id="d001l432" n="54">Nec tibi iam durum est me caruisse diu.</l>
                    <l xml:id="d001l433" n="55">Cur tua mutata est igitur mens? cur prior ille,</l>
                    <l xml:id="d001l434" n="56">Ille tuo nostri corde refrixit amor?</l>
                    <l xml:id="d001l435" n="57">Cur tibi nunc videor vilis? nec, ut ante solebam,</l>
                    <l xml:id="d001l436" n="58">Digna, tori sociam quam patiare tui?</l>
                    <l xml:id="d001l437" n="59">Scilicet in ventos promissa abiere, fidesque,</l>
                    <l xml:id="d001l438" n="60">A nostris simul ac vestri abiere oculi.</l>
                    <l xml:id="d001l439" n="61">Et tibi nunc forsan subeunt fastidia nostri,</l>
                    <l xml:id="d001l440" n="62">Et grave iam Hippolytes nomen in aure tua est.</l>
                    <l xml:id="d001l441" n="63">Me tibi, teque mihi sors, et Deus ipse dedere:</l>
                    <l xml:id="d001l442" n="64">Quodnam igitur nobis dissidium esse potest?</l>
                    <l xml:id="d001l443" n="65">Verum ut me fugias, patriam fugis, improbe? nec te</l>
                    <l xml:id="d001l444" n="66">Cara parens, nati nec pia cura tenet?</l>
                    <l xml:id="d001l445" n="67">Quid queror? en tua scribenti mihi epistola venit,</l>
                    <l xml:id="d001l446" n="68">Grata quidem, dictis si modo certa fides;</l>
                    <l xml:id="d001l447" n="69">Te nostri desiderio languere, pedemque</l>
                    <l xml:id="d001l448" n="70">Quam primum ad patrios velle referre lares;</l>
                    <l xml:id="d001l449" n="71">Torquerique mora, sed magni iussa Leonis</l>
                    <l xml:id="d001l450" n="72">Iamdudum reditus detinuisse tuos.</l>
                    <l xml:id="d001l451" n="73">His ego perlectis, sic ad tua verba revixi,</l>
                    <l xml:id="d001l452" n="74">Surgere ut aestivis imbribus herba solet.</l>
                    <l xml:id="d001l453" n="75">Quae licet ex toto non ausim vera fateri,</l>
                    <l xml:id="d001l454" n="76">Qualiacumque tamen credulitate iuvant.</l>
                    <l xml:id="d001l455" n="77">Credam ego quod fieri cupio, votisque favebo</l>
                    <l xml:id="d001l456" n="78">Ipsa meis: vera haec quis vetet esse tamen?</l>
                    <l xml:id="d001l457" n="79">Nec tibi sunt praecordia ferrea, nec tibi dura</l>
                    <l xml:id="d001l458" n="80">Ubera in alpinis cautibus ursa dedit.</l>
                    <l xml:id="d001l459" n="81">Nec culpanda tua est mora, nam praecepta deorum</l>
                    <l xml:id="d001l460" n="82">Non fas, nec tutum est spernere velle homini.</l>
                    <l xml:id="d001l461" n="83">Esse tamen fertur clementia tanta Leonis,</l>
                    <l xml:id="d001l462" n="84">Ut facili humanas audiat ore preces.</l>
                    <l xml:id="d001l463" n="85">Tu modo et illius numen veneratus adora,</l>
                    <l xml:id="d001l464" n="86">Pronaque sacratis oscula da pedibus.</l>
                    <l xml:id="d001l465" n="87">Cumque tua attuleris supplex vota, adiice nostra,</l>
                    <l xml:id="d001l466" n="88">Atque meo largas nomine funde preces.</l>
                    <l xml:id="d001l467" n="89">Aut iubeat te iam properare ad moenia Mantus,</l>
                    <l xml:id="d001l468" n="90">Aut me Romanas tecum habitare domos.</l>
                    <l xml:id="d001l469" n="91">Namque ego sum sine te, veluti spoliata magistro</l>
                    <l xml:id="d001l470" n="92">Cymba, procellosi quam rapit unda maris.</l>
                    <l xml:id="d001l471" n="93">Et data cum tibi sim utroque orba puella parente,</l>
                    <l xml:id="d001l472" n="94">Solus tu mihi vir, solus uterque parens.</l>
                    <l xml:id="d001l473" n="95">Nunc nimis ingrata est vita haec mihi; namque ego tantum</l>
                    <l xml:id="d001l474" n="96">Tecum vivere amem, tecum obeamque libens.</l>
                    <l xml:id="d001l475" n="97">Praestabit veniam mitis deus ille roganti,</l>
                    <l xml:id="d001l476" n="98">Auspiciisque bonis, et bene, dicet, eas.</l>
                    <l xml:id="d001l477" n="99">Ocyus huc celeres mannos conscende viator,</l>
                    <l xml:id="d001l478" n="100">Atque moras omnes rumpe, viamque vora.</l>
                    <l xml:id="d001l479" n="101">Te laeta excipiet, festisque ornata coronis,</l>
                    <l xml:id="d001l480" n="102">Et domini adventum sentiet ipsa domus.</l>
                    <l xml:id="d001l481" n="103">Vota ego persolvam templo, inscribamque tabellae:</l>
                    <l xml:id="d001l482" n="104">HYPPOLYTE SALVI CONIUGIS OB REDITUM.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l483" n="tit.">6. ad puellam in litore ambulantem</p>
                    <l xml:id="d001l484" n="1">Ad mare ne accedas propius, mea vita; protervos</l>
                    <l xml:id="d001l485" n="2">Nimirum, et turpes continet unda deos.</l>
                    <l xml:id="d001l486" n="3">Hi rapiunt, si quam incautam aspexere puellam</l>
                    <l xml:id="d001l487" n="4">Securos bibulo litore ferre gradus.</l>
                    <l xml:id="d001l488" n="5">Quin etiam in siccum exsiliunt saepe, agmine facto,</l>
                    <l xml:id="d001l489" n="6">Atque abigunt captos ad sua regna homines.</l>
                    <l xml:id="d001l490" n="7">Tum si qua est inter praedam formosa puella,</l>
                    <l xml:id="d001l491" n="8">Tantum haec non subito piscibus esca datur:</l>
                    <l xml:id="d001l492" n="9">Sed miseram foedis male habent complexibus omnes,</l>
                    <l xml:id="d001l493" n="10">Invitamque iubent hispida monstra pati.</l>
                    <l xml:id="d001l494" n="11">Os informe illis, rictus, oculique minaces,</l>
                    <l xml:id="d001l495" n="12">Asperaque anguino cortice membra rigent.</l>
                    <l xml:id="d001l496" n="13">Barba impexa, ingens, alga limoque virenti</l>
                    <l xml:id="d001l497" n="14">Oblita, oletque gravi lurida odore coma.</l>
                    <l xml:id="d001l498" n="15">Hos tu seu pisces, seu monstra obscoena vocare,</l>
                    <l xml:id="d001l499" n="16">Sive deos, mavis; si sapis, ipsa cave.</l>
                    <l xml:id="d001l500" n="17">Nec tibi sit tanti, pictos legisse lapillos,</l>
                    <l xml:id="d001l501" n="18">Ut pereas magno, vita, dolore meo.</l>
                    <l xml:id="d001l502" n="19">Quin potius diversi abeamus; respice, ut antrum</l>
                    <l xml:id="d001l503" n="20">Ad dextram viridi protegit umbra solo.</l>
                    <l xml:id="d001l504" n="21">Decurrit rivus gelidis argenteus undis,</l>
                    <l xml:id="d001l505" n="22">Pictaque odorato flore renidet humus.</l>
                    <l xml:id="d001l506" n="23">Imminet et fonti multa nemus ilice densum,</l>
                    <l xml:id="d001l507" n="24">Et volucres liquido gutture dulce canunt.</l>
                    <l xml:id="d001l508" n="25">Hic poteris tuto molli requiescere in herba</l>
                    <l xml:id="d001l509" n="26">Propter aquam, et niveos amne lavare pedes.</l>
                    <l xml:id="d001l510" n="27">Tu mihi serta tuis contexta coloribus; ipse</l>
                    <l xml:id="d001l511" n="28">Texta meis contra mox tibi serta legam.</l>
                    <l xml:id="d001l512" n="29">Floribus, et roseis crinem redimita corollis,</l>
                    <l xml:id="d001l513" n="30">Et compto incedes conspicienda sinu.</l>
                    <l xml:id="d001l514" n="31">Poplite deinde tenus succincta imitabere Nymphas:</l>
                    <l xml:id="d001l515" n="32">Obvia marmoreum deteget aura latus.</l>
                    <l xml:id="d001l516" n="33">Silvicolas, mea vita, deos torquebis amore;</l>
                    <l xml:id="d001l517" n="34">Ignibus urentur flumina et ipsa meis.</l>
                    <l xml:id="d001l518" n="35">Inde domum formosa mage, et mage culta redibis.</l>
                    <l xml:id="d001l519" n="36">Rumpetur tacita tum Hippolyte invidia.</l>
                    <l xml:id="d001l520" n="37">Sed sensim subsistas, ne te forte puellarum</l>
                    <l xml:id="d001l521" n="38">Aequalis versam cernat abire chorus.</l>
                    <l xml:id="d001l522" n="39">Nesciat hoc quisquam, nam si nos turba sequatur,</l>
                    <l xml:id="d001l523" n="40">Antra ingrata tibi, ingrata et erunt nemora.</l>
                    <l xml:id="d001l524" n="41">Has fatuas rapiant pelagi, sine, monstra puellas:</l>
                    <l xml:id="d001l525" n="42">Nos coeptum hac furtim dissimulemus iter.</l>
                    <l xml:id="d001l526" n="43">Quod si qua interea audieris per litora murmur,</l>
                    <l xml:id="d001l527" n="44">Lux mea, te in nostro protinus abde sinu.</l>
                    <lb/>
                </div2>
                <div2 xml:id="001c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d001l528" n="tit.">7. ad eamdem</p>
                    <l xml:id="d001l529" n="1">Tu ne iterum, demens, hesterni oblita pericli,</l>
                    <l xml:id="d001l530" n="2">Litora festino pergis adire gradu?</l>
                    <l xml:id="d001l531" n="3">Nonne audis, mea lux, fremitum et fera murmura ponti?</l>
                    <l xml:id="d001l532" n="4">Iam iam exire freto monstra marina parant.</l>
                    <l xml:id="d001l533" n="5">Me miserum, his ne genis roseis, roseisque labellis</l>
                    <l xml:id="d001l534" n="6">Oscula tam immundo congeret ore fera?</l>
                    <l xml:id="d001l535" n="7">Lacteolum hoc corpus squammis teret, utque libebit,</l>
                    <l xml:id="d001l536" n="8">Implicitum cupidis nexibus impediet?</l>
                    <l xml:id="d001l537" n="9">Mox lanians pectus tenerum, vescasque papillas,</l>
                    <l xml:id="d001l538" n="10">Explebit diram mordicus ingluviem?</l>
                    <l xml:id="d001l539" n="11">Mortales haec monstra omnes odere; tamen sunt,</l>
                    <l xml:id="d001l540" n="12">Si nescis, pulchris longe inimica magis.</l>
                    <l xml:id="d001l541" n="13">Audisti ne olim Hippolyti crudelia fata?</l>
                    <l xml:id="d001l542" n="14">Disce alieno, ut sis cautior ipsa, malo.</l>
                    <l xml:id="d001l543" n="15">Thesidae Hippolyto praestanti corpore forma</l>
                    <l xml:id="d001l544" n="16">Rara quidem, decor at rarior oris erat.</l>
                    <l xml:id="d001l545" n="17">Sparserat aurata iam tum lanugine malas;</l>
                    <l xml:id="d001l546" n="18">Fulgebat sed adhuc virgineum ore decus.</l>
                    <l xml:id="d001l547" n="19">Multae illi taeda iungi optavere puellae,</l>
                    <l xml:id="d001l548" n="20">Multae etiam proprios destituisse viros.</l>
                    <l xml:id="d001l549" n="21">Quin illum insano dilexit perdita amore</l>
                    <l xml:id="d001l550" n="22">Plus anima atque oculis ipsa noverca suis.</l>
                    <l xml:id="d001l551" n="23">Ille tamen spretisque aliis, spretaque noverca,</l>
                    <l xml:id="d001l552" n="24">Venator tantum devia lustra colit.</l>
                    <l xml:id="d001l553" n="25">Et canibus, iaculoque feras, arcuque fatigat,</l>
                    <l xml:id="d001l554" n="26">Et iuga nexilibus claudit iniqua plagis.</l>
                    <l xml:id="d001l555" n="27">Nunc viridi strophio faciem defendit ab aestu,</l>
                    <l xml:id="d001l556" n="28">Oraque fontano sicca lavat latice.</l>
                    <l xml:id="d001l557" n="29">Saepe fugacis equi cursu praevertitur Euros,</l>
                    <l xml:id="d001l558" n="30">Saepe altum gaudet per nemus ire pedes.</l>
                    <l xml:id="d001l559" n="31">Sed tum forte legens extremi litoris oram</l>
                    <l xml:id="d001l560" n="32">Imprudens curru vectus erat biiugo;</l>
                    <l xml:id="d001l561" n="33">Bellua cum subito cornuta expellitur undis,</l>
                    <l xml:id="d001l562" n="34">Sublatasque maris naribus efflat aquas.</l>
                    <l xml:id="d001l563" n="35">Mox vicina truces oculos ad litora vertens,</l>
                    <l xml:id="d001l564" n="36">Hippolytum recto tramite saeva petit.</l>
                    <l xml:id="d001l565" n="37">Quadrupedes retro pavidi cessere, citato et</l>
                    <l xml:id="d001l566" n="38">Per scopulos cursu corripuere fugam.</l>
                    <l xml:id="d001l567" n="39">Hippolytus lentas luctari tendere habenas</l>
                    <l xml:id="d001l568" n="40">Nequicquam, et vana ducere frena manu.</l>
                    <l xml:id="d001l569" n="41">Currus inaccessas per rupes, saxaque raptus</l>
                    <l xml:id="d001l570" n="42">Frangitur, eiectis et cadit axe rotis.</l>
                    <l xml:id="d001l571" n="43">At miser implicitus loris puer inque peditus</l>
                    <l xml:id="d001l572" n="44">Distrahitur: membris membra revulsa crepant.</l>
                    <l xml:id="d001l573" n="45">Fundere non potuit lacrimas, non verba dolentis;</l>
                    <l xml:id="d001l574" n="46">Tam cito discerpto corpore vita abiit.</l>
                    <l xml:id="d001l575" n="47">In tenues dulcis decor ille evanuit auras,</l>
                    <l xml:id="d001l576" n="48">Ut folia hesternae cum cecidere rosae.</l>
                    <l xml:id="d001l577" n="49">Flava coma hamatis dumis annexa pependit,</l>
                    <l xml:id="d001l578" n="50">Et lacera haeserunt viscera stipitibus.</l>
                    <l xml:id="d001l579" n="51">Fleverunt nemora, et saltus, fontesque, lacusque,</l>
                    <l xml:id="d001l580" n="52">Naiades, et Panes, et Satyri, et Dryades.</l>
                    <l xml:id="d001l581" n="53">Quid loquar Andromeden, matris quam pendere formae</l>
                    <l xml:id="d001l582" n="54">Poscebant poenas impia monstra maris?</l>
                    <l xml:id="d001l583" n="55">Pendebat scopulo infelix suspensa catena,</l>
                    <l xml:id="d001l584" n="56">Marmoreas tergum pone revincta manus.</l>
                    <l xml:id="d001l585" n="57">Horrifico pistris strepitu maria alta secabat;</l>
                    <l xml:id="d001l586" n="58">Ignem oculis, spumam sanguineam ore vomens.</l>
                    <l xml:id="d001l587" n="59">Forte leves Perseus nixus talaribus auras</l>
                    <l xml:id="d001l588" n="60">Carpebat, pelagi litora despiciens.</l>
                    <l xml:id="d001l589" n="61">Affixam ut vidit dura sub caute puellam,</l>
                    <l xml:id="d001l590" n="62">Flexit iter, pennas sustinuitque suas.</l>
                    <l xml:id="d001l591" n="63">Mox propior teneros artus et virginis ora,</l>
                    <l xml:id="d001l592" n="64">Et formam aspiciens corporis, obstupuit.</l>
                    <l xml:id="d001l593" n="65">Singula dum laudat, sortem miseratus acerbam,</l>
                    <l xml:id="d001l594" n="66">Illabi dulcem sentit amorem animo:</l>
                    <l xml:id="d001l595" n="67">Atque ait: O duro nimium damnata puella</l>
                    <l xml:id="d001l596" n="68">Iudice; quae tanto est culpa luenda malo?</l>
                    <l xml:id="d001l597" n="69">Exercet te certe aliquis deus ultor amantum,</l>
                    <l xml:id="d001l598" n="70">Nam si crimen habes, crimen amoris habes.</l>
                    <l xml:id="d001l599" n="71">Ille loquebatur. Planxerunt litora fluctus.</l>
                    <l xml:id="d001l600" n="72">Respicit: exitium bellua dirum aderat.</l>
                    <l xml:id="d001l601" n="73">Quam simul ac rictu properantem vidit aperto</l>
                    <l xml:id="d001l602" n="74">Andromede, et se iam iam propiusque peti,</l>
                    <l xml:id="d001l603" n="75">Vulnificos visa est sensisse in corpore morsus,</l>
                    <l xml:id="d001l604" n="76">Et sua letifero viscera dente trahi.</l>
                    <l xml:id="d001l605" n="77">Atque ita deficiens sine sanguine, voce, animoque,</l>
                    <l xml:id="d001l606" n="78">Horruit, et gelido saxea facta metu est.</l>
                    <l xml:id="d001l607" n="79">Crede mihi; iuveni tantum sua cara puella est,</l>
                    <l xml:id="d001l608" n="80">Spectatamque fidem solus amator habet.</l>
                    <l xml:id="d001l609" n="81">Astabant trepidi lugubri veste parentes,</l>
                    <l xml:id="d001l610" n="82">Et natae lacrimas irrita dona dabant.</l>
                    <l xml:id="d001l611" n="83">Laeva heros clipeum capiens, dextra impiger ensem,</l>
                    <l xml:id="d001l612" n="84">Mittite, ait, lacrimas: hac ope tempus eget.</l>
                    <l xml:id="d001l613" n="85">Nec mora, delatus volucri super aequora planta,</l>
                    <l xml:id="d001l614" n="86">Terga ferae valido cominus ense ferit:</l>
                    <l xml:id="d001l615" n="87">Ingeminansque ictus condit sub gutture ferrum,</l>
                    <l xml:id="d001l616" n="88">Mox celer insultans ilia transadigit.</l>
                    <l xml:id="d001l617" n="89">Dentibus infrendens vacuas fera saevit in auras,</l>
                    <l xml:id="d001l618" n="90">Et sanie immisto sanguine tingit aquas.</l>
                    <l xml:id="d001l619" n="91">Ille iterum dextram attollit; tum denique monstrum</l>
                    <l xml:id="d001l620" n="92">Effugit, et stridens aequoris ima petit.</l>
                    <l xml:id="d001l621" n="93">At iuvenis medio sublimis in aere pendet,</l>
                    <l xml:id="d001l622" n="94">Exserat exspectans qua fera parte caput.</l>
                    <l xml:id="d001l623" n="95">Emergit tandem resupinum turpe cadaver,</l>
                    <l xml:id="d001l624" n="96">Iactaturque maris fluctibus exanimum.</l>
                    <l xml:id="d001l625" n="97">Clamorem attollunt laetum per litora vulgus,</l>
                    <l xml:id="d001l626" n="98">Et plausu resonant concava saxa novo.</l>
                    <l xml:id="d001l627" n="99">Cassiope, Cepheusque adimunt vincla aspera natae.</l>
                    <l xml:id="d001l628" n="100">Ad sua tunc laetus praemia victor adest.</l>
                    <l xml:id="d001l629" n="101">Et dextram iniiciens dextrae, colloque sinistram,</l>
                    <l xml:id="d001l630" n="102">Nympha meo, dixit, parta labore, mea es.</l>
                    <l xml:id="d001l631" n="103">Illa, Valete, inquit, duri et sine amore parentes:</l>
                    <l xml:id="d001l632" n="104">Hic pater, hic coniux, hic mihi mater erit.</l>
                    <l xml:id="d001l633" n="105">Vos me vestra avido exposuistis viscera monstro:</l>
                    <l xml:id="d001l634" n="106">Hic me Orci e mediis faucibus eripuit.</l>
                    <l xml:id="d001l635" n="107">Hunc ego, si thalamo me non dignabitur, ultro</l>
                    <l xml:id="d001l636" n="108">Serva lubens dominum, qua volet, usque sequar.</l>
                    <l xml:id="d001l637" n="109">Dixit, et ingressa est Persei nova nupta penates,</l>
                    <l xml:id="d001l638" n="110">Nec patriam posthac intulit illa pedem.</l>
                    <l xml:id="d001l639" n="111">Sed maria, et scopulos semper, litusque perosa,</l>
                    <l xml:id="d001l640" n="112">Incoluit summis oppida celsa iugis.</l>
                    <l xml:id="d001l641" n="113">Praeteritique memor, monitis parebat amantis,</l>
                    <l xml:id="d001l642" n="114">Unde polo stellis nunc dea fulta micat.</l>
                    <l xml:id="d001l643" n="115">At tu non assis facis, irridesque monentem,</l>
                    <l xml:id="d001l644" n="116">Ulteriusque amens caeptum iter ire paras.</l>
                    <l xml:id="d001l645" n="117">Quin etiam plantas tingis male sana marino</l>
                    <l xml:id="d001l646" n="118">Fluctu: ah mi tantos ne incute, saeva, metus!</l>
                    <l xml:id="d001l647" n="119">Forsitan apricos colles, et consita opacis</l>
                    <l xml:id="d001l648" n="120">Arboribus sub aqua prata virere putas.</l>
                    <l xml:id="d001l649" n="121">Atria vel cerni Phrygiis suffulta columnis,</l>
                    <l xml:id="d001l650" n="122">Auratasque trabes, marmoreumque solum.</l>
                    <l xml:id="d001l651" n="123">Nil nisi ventorum fremitus, tristesque procellas</l>
                    <l xml:id="d001l652" n="124">Impulsas rapido turbine pontus habet.</l>
                    <l xml:id="d001l653" n="125">Putris arena iacet coenoso sordida fundo,</l>
                    <l xml:id="d001l654" n="126">Et congesta altis aestuat aggeribus.</l>
                    <l xml:id="d001l655" n="127">Ne dum aliud, conchas non illic versicolores</l>
                    <l xml:id="d001l656" n="128">Invenies: tantum has litoris ora tenet.</l>
                    <l xml:id="d001l657" n="129">Tum sese attollunt pelago passim ardua saxa:</l>
                    <l xml:id="d001l658" n="130">Quaedam etiam insano gurgite caeca latent.</l>
                    <l xml:id="d001l659" n="131">Hic sua defossis posuere cubilia subter</l>
                    <l xml:id="d001l660" n="132">Cautibus, et liquidos monstra marina lares.</l>
                    <l xml:id="d001l661" n="133">Hic secura intus cunctantur, et otia ducunt,</l>
                    <l xml:id="d001l662" n="134">Cum furit hibernis ventus, et unda minis.</l>
                    <l xml:id="d001l663" n="135">Hic etiam e speculis procul adventare carinas;</l>
                    <l xml:id="d001l664" n="136">Utque sua labi sub ditione vident,</l>
                    <l xml:id="d001l665" n="137">Disponunt furtim insidias, latitantque cavernis,</l>
                    <l xml:id="d001l666" n="138">Dum subeat tectos nautica turba dolos.</l>
                    <l xml:id="d001l667" n="139">Qualis, ubi aspexit venientem ad retia cervum,</l>
                    <l xml:id="d001l668" n="140">Venator tacito gaudia corde premit.</l>
                    <l xml:id="d001l669" n="141">Saepe etiam fundo morsu subfixa tenaci</l>
                    <l xml:id="d001l670" n="142">Detinet invitam vipera parva ratem.</l>
                    <l xml:id="d001l671" n="143">Illa immota manet, medio licet incita cursu,</l>
                    <l xml:id="d001l672" n="144">Intendantque leves lintea plena Noti.</l>
                    <l xml:id="d001l673" n="145">Tum subito e latebris prodit gens lubrica ponti,</l>
                    <l xml:id="d001l674" n="146">Atque acie instructa praedam inimica petit.</l>
                    <l xml:id="d001l675" n="147">Obice pars munit fauces, aditusque malignos</l>
                    <l xml:id="d001l676" n="148">Obsidet, ulla fugae pervia ne via sit.</l>
                    <l xml:id="d001l677" n="149">Pars dorso connixa, ratem subvertere tentat,</l>
                    <l xml:id="d001l678" n="150">Pars clavum, remos et tabulata rapit:</l>
                    <l xml:id="d001l679" n="151">At laterum laxa tandem compage dehiscit,</l>
                    <l xml:id="d001l680" n="152">Aequoreasque bibit naufraga puppis aquas.</l>
                    <l xml:id="d001l681" n="153">Interea nautas necquicquam multa parantes</l>
                    <l xml:id="d001l682" n="154">Infelix vastis obruit unda vadis.</l>
                    <l xml:id="d001l683" n="155">At rabida infido grassantur in aequore monstra,</l>
                    <l xml:id="d001l684" n="156">Per mediasque atra clade feruntur aquas.</l>
                    <l xml:id="d001l685" n="157">Semineces rapiunt, prensosque volumine caudae</l>
                    <l xml:id="d001l686" n="158">Affligunt saxis terque quaterque suis.</l>
                    <l xml:id="d001l687" n="159">Dilaniant artus, et adhuc trepidantia mandunt</l>
                    <l xml:id="d001l688" n="160">Viscera, et in misero sanguine rostra lavant.</l>
                    <l xml:id="d001l689" n="161">Fracta minutatim crepitant sub dentibus ossa,</l>
                    <l xml:id="d001l690" n="162">Et semesa undis membra cruenta natant.</l>
                    <l xml:id="d001l691" n="163">Saepe etiam vivos intra stabula abdita servant,</l>
                    <l xml:id="d001l692" n="164">Ut quos divum aris pastor alit vitulos.</l>
                    <l xml:id="d001l693" n="165">Nam sua cum certis solennia sacra diebus,</l>
                    <l xml:id="d001l694" n="166">Et celebrant laetis annua festa choris;</l>
                    <l xml:id="d001l695" n="167">Rauca tonans scopulis horrendum buccina torvi</l>
                    <l xml:id="d001l696" n="168">Tritonis, madidum cogit in antra pecus.</l>
                    <l xml:id="d001l697" n="169">Tum pelagi excitum fundo genus omne ferarum</l>
                    <l xml:id="d001l698" n="170">Apparet, liquidis et glomerantur aquis.</l>
                    <l xml:id="d001l699" n="171">At malus ille senex Proteus pastor maris anteit,</l>
                    <l xml:id="d001l700" n="172">Et (mirum!) in varias se induit ipse feras.</l>
                    <l xml:id="d001l701" n="173">Nam modo fit serpens, modo sus, modo torva leaena,</l>
                    <l xml:id="d001l702" n="174">Horrida nunc tigris; nunc sonitum ignis habet.</l>
                    <l xml:id="d001l703" n="175">Hic passim armenta exsultantia fuste coercet</l>
                    <l xml:id="d001l704" n="176">Increpitans, magnum et per maria agmen agit.</l>
                    <l xml:id="d001l705" n="177">Non tot habent silvae frondes, tot litus arenas,</l>
                    <l xml:id="d001l706" n="178">Quot varia in tenero marmore monstra natant.</l>
                    <l xml:id="d001l707" n="179">Nec solum informesque orcae, atque immania cete,</l>
                    <l xml:id="d001l708" n="180">Quaeque mare undisonum tantum habitare solent,</l>
                    <l xml:id="d001l709" n="181">Sed tauri, vulpesque avidae, fulvique dracones,</l>
                    <l xml:id="d001l710" n="182">Raptoresque lupi, saevaque turba canes.</l>
                    <l xml:id="d001l711" n="183">Nam quascumque feras antris, et montibus altis</l>
                    <l xml:id="d001l712" n="184">Terra alit, has vasto gurgite pontus habet.</l>
                    <l xml:id="d001l713" n="185">Bellua praeterea, (veteres dixere Charybdim)</l>
                    <l xml:id="d001l714" n="186">Sublatum pelago fert truculenta caput.</l>
                    <l xml:id="d001l715" n="187">Haec miseras avido puppes absorbet hiatu;</l>
                    <l xml:id="d001l716" n="188">Tantum illi barathrum et gutturis antra patent.</l>
                    <l xml:id="d001l717" n="189">Parte alia se infert timor atque infamia ponti,</l>
                    <l xml:id="d001l718" n="190">Semifero ingrediens corpore Scylla rapax.</l>
                    <l xml:id="d001l719" n="191">Frons illi praefert formosae virginis ora,</l>
                    <l xml:id="d001l720" n="192">Atque infida procul lumina dulce micant.</l>
                    <l xml:id="d001l721" n="193">Inguinibus latrant rabido centum ore molossi:</l>
                    <l xml:id="d001l722" n="194">Sicca fame impasta guttura semper hiant.</l>
                    <l xml:id="d001l723" n="195">Talia monstra mari coeunt, ludosque frequentes</l>
                    <l xml:id="d001l724" n="196">Instaurant, epulis et sua festa colunt;</l>
                    <l xml:id="d001l725" n="197">Infandasque dapes mensis, et fercula dira</l>
                    <l xml:id="d001l726" n="198">Apponunt, tabo pallida frusta hominum;</l>
                    <l xml:id="d001l727" n="199">Colla humeris avulsa, manus, truncosque lacertos,</l>
                    <l xml:id="d001l728" n="200">Atque ora effossis tristia luminibus.</l>
                    <l xml:id="d001l729" n="201">Corpora sunt hominum illis esca, et pocula sanguis:</l>
                    <l xml:id="d001l730" n="202">Hostibus haec nostris prandia dent superi.</l>
                    <l xml:id="d001l731" n="203">Haec te, si fueris deprensa in litore, cete</l>
                    <l xml:id="d001l732" n="204">Impositam dorso protinus arripient.</l>
                    <l xml:id="d001l733" n="205">Ah scelus indignum, ah misera, ah male cauta puella,</l>
                    <l xml:id="d001l734" n="206">Quid tibi tunc animi, quid tibi mentis erit?</l>
                    <l xml:id="d001l735" n="207">Clamabis, montesque procul, litusque relictum</l>
                    <l xml:id="d001l736" n="208">Respiciens, frustra flebis, opemque petes.</l>
                    <l xml:id="d001l737" n="209">Astabunt facies torvae, et flenti increpitabunt.</l>
                    <l xml:id="d001l738" n="210">Quam cupies nobis tunc habuisse fidem!</l>
                    <l xml:id="d001l739" n="211">Tunc nostri nemoris frustra memor, et memor antri,</l>
                    <l xml:id="d001l740" n="212">Atque tui frustra Castilionis eris.</l>
                    <l xml:id="d001l741" n="213">Ipse aliam pro te forma praestante puellam</l>
                    <l xml:id="d001l742" n="214">Inveniam, et quae mi sit mage morigera.</l>
                    <l xml:id="d001l743" n="215">Illi ego deliciasque tuas donabo, et amores.</l>
                    <l xml:id="d001l744" n="216">I nunc, argutas i sequere halcyonas.</l>
                    <lb/>
                </div2>
                <div2 xml:id="001c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d001l745" n="tit.">8. de morte Raphaelis pictoris</p>
                    <l xml:id="d001l746" n="1">Quod lacerum corpus medica sanaverit arte,</l>
                    <l xml:id="d001l747" n="2">Hippolytum Stygiis et revocarit aquis,</l>
                    <l xml:id="d001l748" n="3">Ad Stygias ipse est raptus Epidaurius undas:</l>
                    <l xml:id="d001l749" n="4">Sic pretium vitae mors fuit artifici.</l>
                    <l xml:id="d001l750" n="5">Tu quoque dum toto laniatam corpore Romam</l>
                    <l xml:id="d001l751" n="6">Componis miro, Raphael, ingenio:</l>
                    <l xml:id="d001l752" n="7">Atque Urbis lacerum ferro, igni, annisque cadaver</l>
                    <l xml:id="d001l753" n="8">Ad vitam, antiquum iam revocasque decus;</l>
                    <l xml:id="d001l754" n="9">Movisti superum invidiam; indignataque Mors est,</l>
                    <l xml:id="d001l755" n="10">Te dudum exstinctis reddere posse animam:</l>
                    <l xml:id="d001l756" n="11">Et quod longa dies paullatim aboleverat, hoc te</l>
                    <l xml:id="d001l757" n="12">Mortali spreta lege parare iterum.</l>
                    <l xml:id="d001l758" n="13">Sic miser heu prima cadis intercepte iuventa;</l>
                    <l xml:id="d001l759" n="14">Deberi et Morti nostraque nosque mones.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l760" n="tit.">9. de Paullo canente</p>
                    <l xml:id="d001l761" n="1">Dulcia dum pulcher modulatur carmina Paullus,</l>
                    <l xml:id="d001l762" n="2">Demulcet colles et, mea Roma, tuos;</l>
                    <l xml:id="d001l763" n="3">Adcurrere simul Dryades, Faunique bicornes,</l>
                    <l xml:id="d001l764" n="4">Ora immota truces et tenuere ferae:</l>
                    <l xml:id="d001l765" n="5">Tybris arundineo glaucum caput extulit alveo,</l>
                    <l xml:id="d001l766" n="6">Et stupefacta novo restitit unda sono.</l>
                    <l xml:id="d001l767" n="7">Tum vocem, numerumque, inquit, miratus Apollo,</l>
                    <l xml:id="d001l768" n="8">Orpheus Elysia valle meus rediit.</l>
                    <l xml:id="d001l769" n="9">Sed faciem ut vidit pueri, sacrumque decorem,</l>
                    <l xml:id="d001l770" n="10">Certe, ait, hic proles est, Cytherea, tua.</l>
                    <l xml:id="d001l771" n="11">Saeve puer, tentas me vincere voce, lyraque:</l>
                    <l xml:id="d001l772" n="12">An vicisse arcu, est gloria visa levis?</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l773" n="tit.">10. de viragine</p>
                    <l xml:id="d001l774" n="1">Semianimem in muris mater Pisana puellam</l>
                    <l xml:id="d001l775" n="2">Dum fovet, et tenero pectore vulnus hiat,</l>
                    <l xml:id="d001l776" n="3">Nata, tibi, has, dixit, taedas, atque hos hymenaeos</l>
                    <l xml:id="d001l777" n="4">Haec defensa tuo moenia marte dabunt?</l>
                    <l xml:id="d001l778" n="5">Cui virgo: Haud alias taedas, aliosve hymenaeos</l>
                    <l xml:id="d001l779" n="6">Debuit haec nobis grata rependere humus.</l>
                    <l xml:id="d001l780" n="7">Hanc ego sola meo servavi sanguine terram:</l>
                    <l xml:id="d001l781" n="8">Haec servata meos terra tegat cineres.</l>
                    <l xml:id="d001l782" n="9">Quod si iterum ad muros accedet Gallicus hostis,</l>
                    <l xml:id="d001l783" n="10">Pro patria arma iterum haec ossa cinisque ferent.</l>
                    <lb/>
                </div2>
                <div2 xml:id="001c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d001l784" n="tit.">11. ad amicam</p>
                    <l xml:id="d001l785" n="1">Me miserum quis nam haec tam bella labella momordit?</l>
                    <l xml:id="d001l786" n="2">Improbus, et vere rusticus ille fuit.</l>
                    <l xml:id="d001l787" n="3">Non aliter leporem canis, accipiterve columbam</l>
                    <l xml:id="d001l788" n="4">Mandit: adhuc fluit en turgidulo ore cruor.</l>
                    <l xml:id="d001l789" n="5">Quid nectis, malesana, dolos? quid, perfida, iuras?</l>
                    <l xml:id="d001l790" n="6">Lividam ab impresso agnosco ego dente notam.</l>
                    <l xml:id="d001l791" n="7">Atque utinam non ulteriora etiam malus ille</l>
                    <l xml:id="d001l792" n="8">Sumpserit: heu duras rerum in amore vices.</l>
                    <lb/>
                </div2>
                <div2 xml:id="001c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d001l793" n="tit.">12. epitaphium Gratiae puellae</p>
                    <l xml:id="d001l794" n="1">Siste, viator, ni properas; hoc aspice marmor,</l>
                    <l xml:id="d001l795" n="2">Et lege: ni ploras, tu quoque marmor eris.</l>
                    <l xml:id="d001l796" n="3">Gratia (namque deas etiam mors saeva profanat)</l>
                    <l xml:id="d001l797" n="4">Mortua, et hoc duro est condita sub tumulo.</l>
                    <l xml:id="d001l798" n="5">Abstulit haec moriens geminas miseranda sorores;</l>
                    <l xml:id="d001l799" n="6">Sic Charites uno tres periere obitu.</l>
                    <lb/>
                </div2>
                <div2 xml:id="001c013" type="carmen" met="H">
                    <head>
                        <abbr>13</abbr>
                    </head>
                    <p xml:id="d001l800" n="tit.">13. insignium domus Castilioniae descriptio</p>
                    <l xml:id="d001l801" n="1">Est Leo magnanimus, clemens, princepsque ferarum:</l>
                    <l xml:id="d001l802" n="2">Vindicat et rubrum sibi Martis cura colorem:</l>
                    <l xml:id="d001l803" n="3">Indicat et nobis securam Arx alta quietem:</l>
                    <l xml:id="d001l804" n="4">Turris et antiquae fert signum nobilitatis.</l>
                    <l xml:id="d001l805" n="5">Castiliona Domus nobis haec omnia praestat.</l>
                    <lb/>
                </div2>
                <div2 xml:id="001c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d001l806" n="tit.">14. Hippolytae Taurellae coniugis epitaphium</p>
                    <l xml:id="d001l807" n="1">Non ego nunc vivo, coniux dulcissima: vitam</l>
                    <l xml:id="d001l808" n="2">Corpore namque tuo fata meam abstulerunt:</l>
                    <l xml:id="d001l809" n="3">Sed vivam, tumulo cum tecum condar in isto,</l>
                    <l xml:id="d001l810" n="4">Iungenturque tuis ossibus ossa mea.</l>
                    <lb/>
                </div2>
                <div2 xml:id="001c015" type="carmen" met="H">
                    <head>
                        <abbr>15</abbr>
                    </head>
                    <p xml:id="d001l811" n="tit.">15. ex Corycianis</p>
                    <l xml:id="d001l812" n="1">Laudabunt alii Divum spirantia signa,</l>
                    <l xml:id="d001l813" n="2">Molliter et Pario ductos de marmore vultus,</l>
                    <l xml:id="d001l814" n="3">Corycii aut clarum tollent super aethera nomen,</l>
                    <l xml:id="d001l815" n="4">Insignem et virtute animum, magno ore canentes</l>
                    <l xml:id="d001l816" n="5">Ut veras Superum effigies sacraverit aris,</l>
                    <l xml:id="d001l817" n="6">Utque sui cordis penetralia fecerit aras</l>
                    <l xml:id="d001l818" n="7">Sincerae Pietati, almae et Fidei, ipse sacerdos</l>
                    <l xml:id="d001l819" n="8">Integer, innocuus, culpa semotus ab omni.</l>
                    <l xml:id="d001l820" n="9">Ast ego (nam vires nostris Musa abnuit ausis,</l>
                    <l xml:id="d001l821" n="10">Ne possim egregias laudes aequare canendo)</l>
                    <l xml:id="d001l822" n="11">Tantum Corycio meritas testantia grates</l>
                    <l xml:id="d001l823" n="12">Vota feram Nato, et Matri, Matrisque Parenti.</l>
                    <l xml:id="d001l824" n="13">Vos igitur mecum, o pueri, innuptaeque puellae,</l>
                    <l xml:id="d001l825" n="14">Romanaeque nurus, cumulate altaria donis</l>
                    <l xml:id="d001l826" n="15">Suppliciter; flexoque genu numenque rogate</l>
                    <l xml:id="d001l827" n="16">Dextrum Corycio, et flammis date tura faventes.</l>
                    <l xml:id="d001l828" n="17">Virginis Anna parens, et Virgo Mater, et ipse</l>
                    <l xml:id="d001l829" n="18">Virgineo Matre intacta Puer edite partu,</l>
                    <l xml:id="d001l830" n="19">Corycium servate senem, si recta voluntas,</l>
                    <l xml:id="d001l831" n="20">Et pietas vobis grata est, probitasque, pudorque:</l>
                    <l xml:id="d001l832" n="21">Quod si olim coluit qui hortos et rura, solebat</l>
                    <l xml:id="d001l833" n="22">Primus vere rosam, atque autumno carpere poma,</l>
                    <l xml:id="d001l834" n="23">Quaenam digna satis dabitis vos praemia vestro</l>
                    <l xml:id="d001l835" n="24">Cultori? laetam annuite viridemque senectam.</l>
                    <l xml:id="d001l836" n="25">Corycio aspiret pleno bona Copia cornu;</l>
                    <l xml:id="d001l837" n="26">Compleat alma Ceres campos, atque horrea messe,</l>
                    <l xml:id="d001l838" n="27">Et Bromius dulci redolentes nectare cellas.</l>
                    <l xml:id="d001l839" n="28">Ipse autem caris semper stipatus amicis,</l>
                    <l xml:id="d001l840" n="29">Inter odoratum citrii nemus, inter et hortos,</l>
                    <l xml:id="d001l841" n="30">Suspiciens sacras Capitoli in colle ruinas</l>
                    <l xml:id="d001l842" n="31">In medio vatum felices exigat annos.</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l843" n="tit.">16. in cupidinem Praxitelis</p>
                    <l xml:id="d001l844" n="1">Hic Amor Herculea sopitus pelle quiescit:</l>
                    <l xml:id="d001l845" n="2">Pulvinum capiti subdita clava facit.</l>
                    <l xml:id="d001l846" n="3">Has nunc exuvias praefert, magno Hercule victo:</l>
                    <l xml:id="d001l847" n="4">Pro pelle et clava nunc gerit ille colum.</l>
                    <l xml:id="d001l848" n="5">At puerum Veneris somno et sudore madentem</l>
                    <l xml:id="d001l849" n="6">Praxiteles Parium transtulit in lapidem.</l>
                    <l xml:id="d001l850" n="7">Tu vero, hospes, abi, aut leni dic verba susurro,</l>
                    <l xml:id="d001l851" n="8">Ne somnum excussum forte queratur Amor.</l>
                    <l xml:id="d001l852" n="9">Ille quidem abiecitque facem, abiecitque pharetram.</l>
                    <l xml:id="d001l853" n="10">Pro face, pro pharetra, clava timenda tibi est.</l>
                    <lb/>
                </div2>
                <div2 xml:id="001c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d001l854" n="tit.">17. de Iulio Caesare</p>
                    <l xml:id="d001l855" n="1">Bella foris, ludosque domi exercebat et ipse</l>
                    <l xml:id="d001l856" n="2">Caesar: magni etenim est utraque cura animi.</l>
                    <lb/>
                </div2>
                <div2 xml:id="001c018" type="carmen" met="E">
                    <head>
                        <abbr>18</abbr>
                    </head>
                    <p xml:id="d001l857" n="tit.">18. de amore</p>
                    <l xml:id="d001l858" n="1">Quid speculas carae fugio, quid tecta puellae:</l>
                    <l xml:id="d001l859" n="2">Quod sint Harpyiae perditi amoris aves?</l>
                    <l xml:id="d001l860" n="3">Quid vito faciem et caelestia lumina ocellos:</l>
                    <l xml:id="d001l861" n="4">Demens, quod validae sint in amore faces?</l>
                    <l xml:id="d001l862" n="5">Congressumque omnem, et verborum mollia vincla:</l>
                    <l xml:id="d001l863" n="6">Quod misero miri sint in amore lupi?</l>
                    <l xml:id="d001l864" n="7">Caeteraque heu nimium quod sint ursique, leaeque,</l>
                    <l xml:id="d001l865" n="8">Maenaliique canes, Armeniaeque tigres?</l>
                    <l xml:id="d001l866" n="9">Sic quoque dum fugio, caecis licet abditus antris,</l>
                    <l xml:id="d001l867" n="10">His ipsis mediis queis lateo in tenebris,</l>
                    <l xml:id="d001l868" n="11">Innumeras Aetnas patior, Scyllasque, Charybdesque,</l>
                    <l xml:id="d001l869" n="12">Et quae durus amor praeterea omnia habet.</l>
                    <l xml:id="d001l870" n="13">Quare agite, in lucem vigiles procedite curae,</l>
                    <l xml:id="d001l871" n="14">Et qui mi pallor plurimus ore sedes.</l>
                    <l xml:id="d001l872" n="15">Huc lacrimae, medio ducta huc suspiria corde,</l>
                    <l xml:id="d001l873" n="16">Huc qui me aeterni conficitis gemitus,</l>
                    <l xml:id="d001l874" n="17">Ite agite huc mecum: dominaeque sub ora protervae,</l>
                    <l xml:id="d001l875" n="18">Sub saevos oculos nos periisse iuvet.</l>
                    <l xml:id="d001l876" n="19">Quandoquidem fiet spectando mollius omne id,</l>
                    <l xml:id="d001l877" n="20">Et vita demum suavius hac misera.</l>
                    <l xml:id="d001l878" n="21">Nam si etiam solum haec monstra omnia circumvallant:</l>
                    <l xml:id="d001l879" n="22">Testis io saltem sit necis illa meae.</l>
                    <l xml:id="d001l880" n="23">Illa, graves Nemesis quae vel tum forsitan iras,</l>
                    <l xml:id="d001l881" n="24">Ultoresque timens in sua fata deos,</l>
                    <l xml:id="d001l882" n="25">Hic vere, posito iam fastu, dicet, amabat:</l>
                    <l xml:id="d001l883" n="26">Et dabit in cineres ultima dona meos.</l>
                    <l xml:id="d001l884" n="27">Protinus haec manes tum fama sequetur ad imos:</l>
                    <l xml:id="d001l885" n="28">Ac me iam campis liberum in Elysiis</l>
                    <l xml:id="d001l886" n="29">(Stultitiae ah tantum est fatuo hoc in amore) iuvabit</l>
                    <l xml:id="d001l887" n="30">Illud nescio quod munus inane rogi.</l>
                </div2>
            </div1>
        </body>
    </text>
</TEI>
