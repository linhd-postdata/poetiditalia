<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="FERRETO-scal">
                    <title>de Scaligerorum origine</title>
                    <title type="short">de Scaligerorum origine</title>
                    <abbr>Scal. orig.</abbr>
                    <bibl>C. Cipolla, 1920</bibl>
                </title>
                <author xml:id="FERRETO" n="31.000">
                    <name>Ferreto de' Ferreti</name>
                    <date>Vicenza fere 1294 - 1337</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Ferreto de' Ferreti</persName>
                    <abbr>FERRETO</abbr>
                </author>
                <respStmt>
                    <resp>Reference basis text</resp>
                    <name>C. Cipolla, 1920</name>
                </respStmt>
            </titleStmt>
            <extent>
                <measure unit="words" quantity="12286">12286</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>C. Cipolla, 1920</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Rupis in Aonie scopulis celeberrima divum,</l>
                <l xml:id="d001l2" n="2">Pallas, Olympiacis numen venerabile terris,</l>
                <l xml:id="d001l3" n="3">Cuius ope horrificos desecte Gorgonis angues</l>
                <l xml:id="d001l4" n="4">Acrisioni[a]des oculis spectavit et idem</l>
                <l xml:id="d001l5" n="5">Hoc impune tulit, potuitque resistere saxo,</l>
                <l xml:id="d001l6" n="6">Nunc michi, dum primos in carmine molior ausus,</l>
                <l xml:id="d001l7" n="7">Magnanimum refer, alma, Canem, qui Marmoris urbe,</l>
                <l xml:id="d001l8" n="8">Clarus avis atavisque suis, et nobile iactans</l>
                <l xml:id="d001l9" n="9">Scaligera de stirpe genus se prodit ab alta,</l>
                <l xml:id="d001l10" n="10">Insignis virtute patrum, set maxima longe</l>
                <l xml:id="d001l11" n="11">Illi parta suis accessit fama triumphis.</l>
                <l xml:id="d001l12" n="12">Ille canendus adest nobis, operique recepto</l>
                <l xml:id="d001l13" n="13">Limes erit placidusque labor. nam divite vena</l>
                <l xml:id="d001l14" n="14">Carmen ad Iliacas tot direxere ruinas</l>
                <l xml:id="d001l15" n="15">Graiugenumque duces, et in Hectore tantus amato</l>
                <l xml:id="d001l16" n="16">Eacideque fuit vatum favor, ut sua dudum</l>
                <l xml:id="d001l17" n="17">Inclyta Pieriis memoretur gloria scriptis.</l>
                <l xml:id="d001l18" n="18">At tibi, quem magnis decorat gens Itala factis,</l>
                <l xml:id="d001l19" n="19">Quem stupet immenso quicquid complectitur orbe</l>
                <l xml:id="d001l20" n="20">Nullus adhuc patulo discussa poemata cantu</l>
                <l xml:id="d001l21" n="21">Tradidit, aut meritos in te iactavit honores.</l>
                <l xml:id="d001l22" n="22">Quid vatum facis alma cohors? quam carmine dignam</l>
                <l xml:id="d001l23" n="23">Materiam expectas? nunquam maioribus ultro</l>
                <l xml:id="d001l24" n="24">Te studiis miscere velis, nec iniqua vocabis</l>
                <l xml:id="d001l25" n="25">Premia, non sterilem neglecta querere laborem.</l>
                <l xml:id="d001l26" n="26">Ecce tibi placidas prebet vir maximus aures</l>
                <l xml:id="d001l27" n="27">Blanditurque suo, quo placat cetera, vultu.</l>
                <l xml:id="d001l28" n="28">Incipe nunc, positamque diu, dum tangier optat,</l>
                <l xml:id="d001l29" n="29">Tende chelim, meritumque sue decus exprime fame,</l>
                <l xml:id="d001l30" n="30">Dum patitur facilemque tibi se molliter offert</l>
                <l xml:id="d001l31" n="31">Dignaturque legi. quis enim, nisi, respuet, amens,</l>
                <l xml:id="d001l32" n="32">In se perpetui convertere signa decoris,</l>
                <l xml:id="d001l33" n="33">Nec sibi mansurum nomen velit? ah michi quantus</l>
                <l xml:id="d001l34" n="34">Impetus et tantas amor est expromere laudes,</l>
                <l xml:id="d001l35" n="35">Diva potens, quamquam trepido iam fixa pavore</l>
                <l xml:id="d001l36" n="36">Mens rudis in primo vereatur debile motu</l>
                <l xml:id="d001l37" n="37">Deficere et primis succumbere turpiter actis.</l>
                <l xml:id="d001l38" n="38">Audebo tamen, et tumidum transire per equor</l>
                <l xml:id="d001l39" n="39">Haud metuam, si, Phebe, tuo me fonte [p]otabis,</l>
                <l xml:id="d001l40" n="40">Ingentique meum supplebis numine pectus.</l>
                <l xml:id="d001l41" n="41">Cur non ingenuum quicquam meditabor, et illud</l>
                <l xml:id="d001l42" n="42">Audax perpetue tradam memorabile carte?</l>
                <l xml:id="d001l43" n="43">Tradam equidem. tu tantum animo mea vota benigno</l>
                <l xml:id="d001l44" n="44">Dirige, teque meis facilem, precor, ausibus adde</l>
                <l xml:id="d001l45" n="45">Ac fer opem, et tanto nunquam desiste labori,</l>
                <l xml:id="d001l46" n="46">Cui presens debetur opus. quo limine primum</l>
                <l xml:id="d001l47" n="47">Ingrediar? que prima meis signanda figuris</l>
                <l xml:id="d001l48" n="48">Materies erit? aut ubi te per devia sistam,</l>
                <l xml:id="d001l49" n="49">Premeditate labor? iam iam de faucibus exit</l>
                <l xml:id="d001l50" n="50">Vox mea, et obstantes temere hinc diverberat auras.</l>
                <l xml:id="d001l51" n="51">Principio laudanda tue primorda vite</l>
                <l xml:id="d001l52" n="52">Expediam memorans et primis ordiar annis.</l>
                <l xml:id="d001l53" n="53">Promptior inde tuas maiori carmine vires</l>
                <l xml:id="d001l54" n="54">Forte canam partosque tibi per bella triumphos,</l>
                <l xml:id="d001l55" n="55">Magne Canis. neque cuncta michi dicenda tuorum</l>
                <l xml:id="d001l56" n="56">Facta patrum memorare tuas ad singula laudes</l>
                <l xml:id="d001l57" n="57">Sudor erit, satis estque tuis insistere factis,</l>
                <l xml:id="d001l58" n="58">Postera ne dubio, quecumque novabitur etas,</l>
                <l xml:id="d001l59" n="59">Quis sit et unde potens, aut se quibus implicet oris</l>
                <l xml:id="d001l60" n="60">Adriaci maris inter aquas interque rapacem</l>
                <l xml:id="d001l61" n="61">Eridanum, qua magna viros, Europa feroces</l>
                <l xml:id="d001l62" n="62">Educat, aut quantos habuit dux iste parentes,</l>
                <l xml:id="d001l63" n="63">Nesciat, ac dudum suspensa errore trahatur.</l>
                <l xml:id="d001l64" n="64">Quamquam animus sub mente labet mensque horreat audax,</l>
                <l xml:id="d001l65" n="65">Expediam tamen et tactu breviore docebo.</l>
                <l xml:id="d001l66" n="66">Urbs antiqua, suis tellus opulenta colonis,</l>
                <l xml:id="d001l67" n="67">Colle subest modico, tardus qua signa Bootes</l>
                <l xml:id="d001l68" n="68">Vertit hyperborea numquam cessurus ab Ursa.</l>
                <l xml:id="d001l69" n="69">Hinc delecta loci facies calet, unde tuetur</l>
                <l xml:id="d001l70" n="70">Flagrantem devexa polum, nullique cadente</l>
                <l xml:id="d001l71" n="71">Aut surgente die colles hinc solibus obstant.</l>
                <l xml:id="d001l72" n="72">Hanc circum medioque rapax torrente superbo</l>
                <l xml:id="d001l73" n="73">Ambit Athex, qui sepe suis tumefactus ab undis,</l>
                <l xml:id="d001l74" n="74">Ardenti sub sole, nives cum montibus altis</l>
                <l xml:id="d001l75" n="75">Disiicit, aut subitos ventorum occursibus imbres</l>
                <l xml:id="d001l76" n="76">Sydus agit Geminum, rapido vicina meatu</l>
                <l xml:id="d001l77" n="77">Culta trahit, pecudesque inter stabula ipsa ferasque</l>
                <l xml:id="d001l78" n="78">Precipiti super amne rotat. vix, cum furit, illi,</l>
                <l xml:id="d001l79" n="79">Qui secat Ionias Egeis fluctibus undas,</l>
                <l xml:id="d001l80" n="80">Obvius exesis obstaret rupibus Istmos.</l>
                <l xml:id="d001l81" n="81">Hoc fundata loco, divis Verona secundis,</l>
                <l xml:id="d001l82" n="82">Plana sedet, quam si primo repetamus ab ortu</l>
                <l xml:id="d001l83" n="83">Longa nimis series, at non auctore Suevo,</l>
                <l xml:id="d001l84" n="84">Aut Latio decoranda minus, nec dum manet isto</l>
                <l xml:id="d001l85" n="85">Sub duce, plebeias inter numerabitur urbes,</l>
                <l xml:id="d001l86" n="86">Quam tot contiguis famose amplexibus arces</l>
                <l xml:id="d001l87" n="87">Circumeunt, et sepe nimis tetigisse queruntur.</l>
                <l xml:id="d001l88" n="88">Hinc tua progenies, hinc clare stirpis origo,</l>
                <l xml:id="d001l89" n="89">Scaligerique duces, hinc cecis orta latebris</l>
                <l xml:id="d001l90" n="90">Nobilitas, generisque tui veneranda propago.</l>
                <l xml:id="d001l91" n="91">Inde vetus soboles heroum maxime fluxit</l>
                <l xml:id="d001l92" n="92">Certa tibi, quem clara domus probitasque parentum</l>
                <l xml:id="d001l93" n="93">Extollit virtute magis, quam divite cultu.</l>
                <l xml:id="d001l94" n="94">Hec domus, hec quondam fuit antiquissima sedes</l>
                <l xml:id="d001l95" n="95">Gentis Iullee, dum res fortuna secundas</l>
                <l xml:id="d001l96" n="96">Sufficeret, f[a]verentque suis pia Numina votis.</l>
                <l xml:id="d001l97" n="97">Ut vero ancipites orbis Regina tumultus</l>
                <l xml:id="d001l98" n="98">Sensit, et in toto patuit discordia mundo</l>
                <l xml:id="d001l99" n="99">Protinus Emiliis Breno dux sevissimus oris</l>
                <l xml:id="d001l100" n="100">Rupit amicitie fedus promissaque regni</l>
                <l xml:id="d001l101" n="101">Pacta sui, meliusque sibi regnare putavit</l>
                <l xml:id="d001l102" n="102">Quam Latie servire toge. quodque ipsa tributum</l>
                <l xml:id="d001l103" n="103">Dives ad Augustos mittebat victa penates</l>
                <l xml:id="d001l104" n="104">Gallia, vi rapuit. cumque illud iure petitum</l>
                <l xml:id="d001l105" n="105">Romani proceres magno cum fenore reddi</l>
                <l xml:id="d001l106" n="106">Pace suaderent: "Nostrum est quodcumque tenemus.</l>
                <l xml:id="d001l107" n="107">Talis lege nova mos est regnare Suevis,</l>
                <l xml:id="d001l108" n="108">Et tali didicere modo. si bella paratis,</l>
                <l xml:id="d001l109" n="109">Sive inferre minas, nos ense tuebimur isto".</l>
                <l xml:id="d001l110" n="110">Sic ait ostendens gladium, vix inde paventes</l>
                <l xml:id="d001l111" n="111">Legati evasere fuga. sed prima senatum</l>
                <l xml:id="d001l112" n="112">Fama malo gaudens docuit que dicta referrent,</l>
                <l xml:id="d001l113" n="113">Quidve ferox illis tumido sermone tyrannus</l>
                <l xml:id="d001l114" n="114">Reddidit. unde gravis populum, quamquam altera belli</l>
                <l xml:id="d001l115" n="115">Causa foret, subitas iniuria movit ad iras;</l>
                <l xml:id="d001l116" n="116">Magna set hec Latio cessit iactura triumpho</l>
                <l xml:id="d001l117" n="117">Sanguinis Ausonii, scelus hoc ut Marte coactum</l>
                <l xml:id="d001l118" n="118">Perderet et victis iterum summitteret armis.</l>
                <l xml:id="d001l119" n="119">Hec quondam multis; nec primus et ultimus iste;</l>
                <l xml:id="d001l120" n="120">Menia cesserunt ducibus, quos summa vetustas</l>
                <l xml:id="d001l121" n="121">Impedit et nostris gravis addere sarcina metris,</l>
                <l xml:id="d001l122" n="122">Nec tamen hic omnes, quamquam labor arduus obstet.</l>
                <l xml:id="d001l123" n="123">Preteriisse velim. solum concede, nec ultra,</l>
                <l xml:id="d001l124" n="124">Unum, Musa, virum, si vis ut ab ordine ceptum</l>
                <l xml:id="d001l125" n="125">Eat opus, et levibus properent nova carbasa ventis.</l>
                <l xml:id="d001l126" n="126">Impia non longis referam tua crimina verbis,</l>
                <l xml:id="d001l127" n="127">Ecceline ferox. sceleris neque tota peracti</l>
                <l xml:id="d001l128" n="128">Nunc dicenda michi rabies, neque carmina factis</l>
                <l xml:id="d001l129" n="129">Spondeo multa tuis. satis est tua fama superstes</l>
                <l xml:id="d001l130" n="130">Per medium comperta nephas. proh quanta superbo</l>
                <l xml:id="d001l131" n="131">Sevities animo, quantus furor, atraque mentis</l>
                <l xml:id="d001l132" n="132">Umbra fuit! quot morte duces, quot cede potentes</l>
                <l xml:id="d001l133" n="133">Damnasti, et gravibus penis tormenta dedisti,</l>
                <l xml:id="d001l134" n="134">Aut tuus effecit, domino mandante, satelles.</l>
                <l xml:id="d001l135" n="135">Scit bene multifido gens circumfusa Timavo,</l>
                <l xml:id="d001l136" n="136">Exul ubi Euganeos adductus ab equore colles</l>
                <l xml:id="d001l137" n="137">Troicus Antenor, patrie post divitis ignes</l>
                <l xml:id="d001l138" n="138">Menia constituit Patavum, quibus explicat ingens</l>
                <l xml:id="d001l139" n="139">Marchia dives agris et fertilis ubere glebe.</l>
                <l xml:id="d001l140" n="140">Senserat ante tuum plebs Tarvicina furorem</l>
                <l xml:id="d001l141" n="141">Pressa dolo, genus unde tuum et natalis origo</l>
                <l xml:id="d001l142" n="142">Certa fuit. vidi ipse locum quo celsa parentum</l>
                <l xml:id="d001l143" n="143">Atria non multis steterant affixa columnis.</l>
                <l xml:id="d001l144" n="144">Non tamen hec Pharii domus ambitiosa Philippi</l>
                <l xml:id="d001l145" n="145">Qualia vel Latie fuerant Capitolia Rome</l>
                <l xml:id="d001l146" n="146">Caesareive lares. modico tumet aggere collis</l>
                <l xml:id="d001l147" n="147">Monte minor. vicina loco tutissima sedes</l>
                <l xml:id="d001l148" n="148">Baxani, quam non Cereris, set ad orgia Bacchi</l>
                <l xml:id="d001l149" n="149">Precipuam, iuxta labens latus irrigat imum</l>
                <l xml:id="d001l150" n="150">Brenta rapax. hec prima tue cunabula gentis</l>
                <l xml:id="d001l151" n="151">Detinuit, sevi generis fidissima custos.</l>
                <l xml:id="d001l152" n="152">At non illa tuis viles dedit ausibus iras</l>
                <l xml:id="d001l153" n="153">Degeneresque metus animo, licet obruta paucis</l>
                <l xml:id="d001l154" n="154">Iugera vomeribus teneat. si diva superbum</l>
                <l xml:id="d001l155" n="155">Nereis Eacidem fecit, si more paterno</l>
                <l xml:id="d001l156" n="156">Ingentes animos natis, Gradive, dedisti,</l>
                <l xml:id="d001l157" n="157">Sic sua pampineis circumdatus ora racemis,</l>
                <l xml:id="d001l158" n="158">Addere maiores potuisse colentibus ausus</l>
                <l xml:id="d001l159" n="159">Creditur ille deus, cuius materna peregit</l>
                <l xml:id="d001l160" n="160">Tempora qui spatium celi metitur et annos.</l>
                <l xml:id="d001l161" n="161">Iam tua finitimas discurrens fama per urbes</l>
                <l xml:id="d001l162" n="162">Creverat et late populos terrore premebat,</l>
                <l xml:id="d001l163" n="163">Et iam capta tuis parebat Marchia signis,</l>
                <l xml:id="d001l164" n="164">Cesaris imperio, cum res moderata secundas,</l>
                <l xml:id="d001l165" n="165">Que solet elatis totiens obsistere rebus,</l>
                <l xml:id="d001l166" n="166">Mutavit Fortuna vices, paulumque morari</l>
                <l xml:id="d001l167" n="167">Cepit, et assuetis longum promittere votis.</l>
                <l xml:id="d001l168" n="168">Prima fides certis patuit tibi cognita factis</l>
                <l xml:id="d001l169" n="169">Gente Bianorea, que cum tua signa negaret</l>
                <l xml:id="d001l170" n="170">Velle sequi et clausis dominum te admittere portis,</l>
                <l xml:id="d001l171" n="171">Aggere tuta suo et latis circumdata fossis</l>
                <l xml:id="d001l172" n="172">In girum stagnantis aque, te Marte furentem,</l>
                <l xml:id="d001l173" n="173">Crudelesque minas et inania verba moventem</l>
                <l xml:id="d001l174" n="174">Reppulit. hec illa est, olim quam Thebais urbem</l>
                <l xml:id="d001l175" n="175">Construxisse suo famosam nomine vates</l>
                <l xml:id="d001l176" n="176">Dicitur. illa sui fugiens connubia regni</l>
                <l xml:id="d001l177" n="177">Iam matura thoris, coitus exosa viriles</l>
                <l xml:id="d001l178" n="178">Ac Venerem et Natum sacrasque iugalibus aras,</l>
                <l xml:id="d001l179" n="179">Liquit ovans positis patrie moderamen habenis</l>
                <l xml:id="d001l180" n="180">Securamque sibi toto quesivit in orbe,</l>
                <l xml:id="d001l181" n="181">Vim metuens, sedem, donec telluris opime</l>
                <l xml:id="d001l182" n="182">In gremium delata, suis a finibus exul,</l>
                <l xml:id="d001l183" n="183">Venit ubi tardis errans amplexibus heret</l>
                <l xml:id="d001l184" n="184">Mincius et paucos circumdat arundine campos.</l>
                <l xml:id="d001l185" n="185">Illic visa sibi tutas habuisse latebras</l>
                <l xml:id="d001l186" n="186">Constitit, et, populis per devia rura vocatis,</l>
                <l xml:id="d001l187" n="187">Menia constituit, que non adeunda per omnes</l>
                <l xml:id="d001l188" n="188">Arcta vias, nec puppe forent trananda minaci.</l>
                <l xml:id="d001l189" n="189">Inde celer versis referens tua signa maniplis,</l>
                <l xml:id="d001l190" n="190">Miratus simili nunquam doluisse repulsa,</l>
                <l xml:id="d001l191" n="191">Hoc fatis debere tuis Superisque putasti,</l>
                <l xml:id="d001l192" n="192">Iratusque sibi, quod non tua vota secundent,</l>
                <l xml:id="d001l193" n="193">Concepisti animis furias rabiemque furoris</l>
                <l xml:id="d001l194" n="194">Indomiti. ceu clausa lupos per ovilia cernens</l>
                <l xml:id="d001l195" n="195">Quos ferus incautis ovium custodibus agnos</l>
                <l xml:id="d001l196" n="196">Sperabat rapuisse sibi, dum non licet ire</l>
                <l xml:id="d001l197" n="197">Cominus, aut stabulis intro sevire reclusis,</l>
                <l xml:id="d001l198" n="198">Irarum stimulos iam spe delusus inani</l>
                <l xml:id="d001l199" n="199">Concipit, atque dolens tutos in ovilibus hedos</l>
                <l xml:id="d001l200" n="200">Tristis abit tandemque suum petit impiger antrum.</l>
                <l xml:id="d001l201" n="201">Talibus interea furiis agitatus, iniquos</l>
                <l xml:id="d001l202" n="202">Versabas in mente dolos hostique futurum</l>
                <l xml:id="d001l203" n="203">Exitium crudele nimis. set diva Potestas,</l>
                <l xml:id="d001l204" n="204">Humanas intra curas rerumque meatus</l>
                <l xml:id="d001l205" n="205">Prescia, que nullo cohibetur federe, certas</l>
                <l xml:id="d001l206" n="206">Fatorum mutare vices, ac cetera versat</l>
                <l xml:id="d001l207" n="207">Sponte sua, et celo terras dominatur in omnes,</l>
                <l xml:id="d001l208" n="208">Propositis inimica tuis scelerique nefando</l>
                <l xml:id="d001l209" n="209">Obstitit, atque aliis causam produxit ab actis.</l>
                <l xml:id="d001l210" n="210">Nanque repentino delatus ab ethere cursu,</l>
                <l xml:id="d001l211" n="211">Seu volucrum pennis aut acris turbine venti,</l>
                <l xml:id="d001l212" n="212">Qualiter Eolio Boreas emittitur antro,</l>
                <l xml:id="d001l213" n="213">Venit anhelanti referens tibi nuntius ore,</l>
                <l xml:id="d001l214" n="214">Amissam Patavi sedem tutumque rebelles</l>
                <l xml:id="d001l215" n="215">Invasisse locum et portas habuisse patentes.</l>
                <l xml:id="d001l216" n="216">Ah quantum auditus rumor tulit ille dolorem,</l>
                <l xml:id="d001l217" n="217">Et quantos animi gemitus tibi dira vocanti</l>
                <l xml:id="d001l218" n="218">Numina, et infernas nimium potuisse Sorores!</l>
                <l xml:id="d001l219" n="219">In dubiis adversa malis et turbine rerum</l>
                <l xml:id="d001l220" n="220">Dissimulare licet, cum sors premit egra potentes</l>
                <l xml:id="d001l221" n="221">Regnorum dominos, ne, si labefacta sinistris</l>
                <l xml:id="d001l222" n="222">Mens titubet factis, populi favor occidat amens,</l>
                <l xml:id="d001l223" n="223">Nec servire velit, cum sic timuisse timendum</l>
                <l xml:id="d001l224" n="224">Viderit ipse suum, posito moderamine, regem.</l>
                <l xml:id="d001l225" n="225">At tu collectus per tantos denique motus,</l>
                <l xml:id="d001l226" n="226">Spem vultu simulans, tacito sub corde dolorem</l>
                <l xml:id="d001l227" n="227">Pressisti, modicam ostendens his vocibus iram:</l>
                <l xml:id="d001l228" n="228">"Quis tam ficta nocens nobis commenta referre</l>
                <l xml:id="d001l229" n="229">Persuasit tibi? quis nostros male visus honores</l>
                <l xml:id="d001l230" n="230">Tale novum docuit? num tu temerarius auctor,</l>
                <l xml:id="d001l231" n="231">Serve loquax, sceleris? dic, dic. te scimus et ista</l>
                <l xml:id="d001l232" n="232">Verba carere fide. cur nam mentiris et audes</l>
                <l xml:id="d001l233" n="233">Periuro sermone loqui? dabis, improbe, penas</l>
                <l xml:id="d001l234" n="234">Et tibi pro meritis verborum premia dictis</l>
                <l xml:id="d001l235" n="235">Digna feres. pede mulctatus iam segnior istinc</l>
                <l xml:id="d001l236" n="236">Ito procul". didicit monitus. nocet ardua multum</l>
                <l xml:id="d001l237" n="237">Sepe fides, dominisque graves predicere casus.</l>
                <l xml:id="d001l238" n="238">Interea rapidis illabens ocior undis</l>
                <l xml:id="d001l239" n="239">Alter ab alterius cursu prevenerat, et iam</l>
                <l xml:id="d001l240" n="240">Tertius, inde eadem multi vulgata ferentes.</l>
                <l xml:id="d001l241" n="241">Credita res tandem variis auctoribus, acres</l>
                <l xml:id="d001l242" n="242">Moverat irarum stimulos subitamque furoris</l>
                <l xml:id="d001l243" n="243">Expliciti rabiem. tunc protinus arma capessens,</l>
                <l xml:id="d001l244" n="244">Castra movere iubes famulos mercedibus emptos</l>
                <l xml:id="d001l245" n="245">Et propi[us] tua signa sequi. sic impiger omnes</l>
                <l xml:id="d001l246" n="246">Praecipitas. tamen ante nephas meditatus iniquum</l>
                <l xml:id="d001l247" n="247">Perficere, et summum vindex placare dolorem,</l>
                <l xml:id="d001l248" n="248">Impius ipse capi pateris bis quinque virorum</l>
                <l xml:id="d001l249" n="249">Millia, quos eadem Patavi clarissima sedes,</l>
                <l xml:id="d001l250" n="250">Tot natis exhausta suis, tot prole nepotum,</l>
                <l xml:id="d001l251" n="251">Fecerat armorum comites sociosque laborum.</l>
                <l xml:id="d001l252" n="252">Deinde petens illam votis gravioribus urbem</l>
                <l xml:id="d001l253" n="253">Captivos tuta iussisti sede locandos,</l>
                <l xml:id="d001l254" n="254">Et fido custode premi, dum victa recumbent</l>
                <l xml:id="d001l255" n="255">Menia, et invitis iterum summiseris armis.</l>
                <l xml:id="d001l256" n="256">At nimium properas. non sic, vesane, cupitis</l>
                <l xml:id="d001l257" n="257">Dii faciles rebus. semper vorat improba mentem</l>
                <l xml:id="d001l258" n="258">Spes avidam rarisque solet crebescere votis.</l>
                <l xml:id="d001l259" n="259">Sensit prima suum rapido per menia lapsu</l>
                <l xml:id="d001l260" n="260">Advenisse ducem plebs Vicentina, nec unquam</l>
                <l xml:id="d001l261" n="261">Tam tristem, nec tam rigido squallore notatum</l>
                <l xml:id="d001l262" n="262">Viderat, haud tanti causas ignara doloris.</l>
                <l xml:id="d001l263" n="263">Protinus inde trahi suetos ad bella clientes,</l>
                <l xml:id="d001l264" n="264">Bellorumque minas, et que tormenta rebelles</l>
                <l xml:id="d001l265" n="265">Perterrere solent et latas frangere turres,</l>
                <l xml:id="d001l266" n="266">Adduci post signa iubes. iamque alta videre</l>
                <l xml:id="d001l267" n="267">Menia contigerat tutoque sub aggere fossas</l>
                <l xml:id="d001l268" n="268">Precipites invenumque manus ad bella paratas</l>
                <l xml:id="d001l269" n="269">Femineumque viris mixtum genus, ordine certo,</l>
                <l xml:id="d001l270" n="270">Murorum in latebris, pars grandia volvere saxa,</l>
                <l xml:id="d001l271" n="271">Aut torquere graves bellis propioribus hastas,</l>
                <l xml:id="d001l272" n="272">Pars intenta leves arcu stridente sagittas</l>
                <l xml:id="d001l273" n="273">Mittere. pila movent alii fundaque rotandas</l>
                <l xml:id="d001l274" n="274">Illaqueant alii glandes circumque volutant</l>
                <l xml:id="d001l275" n="275">Tempora. sic studio fervens animosa virorum</l>
                <l xml:id="d001l276" n="276">Undique mixta cohors telis intenta manebat,</l>
                <l xml:id="d001l277" n="277">Sic patriam, sic regna sue tutarier urbis.</l>
                <l xml:id="d001l278" n="278">Non secus audaces superatis Cesar Hyberis</l>
                <l xml:id="d001l279" n="279">Massilie gentes circum sua menia vidit</l>
                <l xml:id="d001l280" n="280">Tela parata suis vibrare minantia pilis.</l>
                <l xml:id="d001l281" n="281">Ut vero intrepidam vidisti cominus urbem</l>
                <l xml:id="d001l282" n="282">Negligere impavidis iam iam tua iussa ministris</l>
                <l xml:id="d001l283" n="283">Expertus vi primum aditus et federe certo,</l>
                <l xml:id="d001l284" n="284">Deinde minis. sed dura virum nec corda, nec aures</l>
                <l xml:id="d001l285" n="285">Implicuere tue scelerato pectore voces.</l>
                <l xml:id="d001l286" n="286">Inde prius multis passus convicia verbis,</l>
                <l xml:id="d001l287" n="287">Tristis abis, et mota iubes in castra reverti</l>
                <l xml:id="d001l288" n="288">Agmina. quis tantum facili virtute dolorem</l>
                <l xml:id="d001l289" n="289">Dissimulare queat? reduci tamen obvia queque</l>
                <l xml:id="d001l290" n="290">Corripiens, armenta, greges et quicquid agelli</l>
                <l xml:id="d001l291" n="291">Cultor habet. miseros semper premit ense colonos</l>
                <l xml:id="d001l292" n="292">Mars ferus, et subitam primi sensere ruinam,</l>
                <l xml:id="d001l293" n="293">Se quotiens tumidis infert discordia regnis.</l>
                <l xml:id="d001l294" n="294">At te, que tantis deiectum casibus ante</l>
                <l xml:id="d001l295" n="295">Viderat, illa eadem Patavis et ab hoste reversum</l>
                <l xml:id="d001l296" n="296">Excipit urbs, positis inter sua menia castris.</l>
                <l xml:id="d001l297" n="297">Non impune quidem tanti iactura doloris</l>
                <l xml:id="d001l298" n="298">Affuit, aut illi parvo stetit impia sevi</l>
                <l xml:id="d001l299" n="299">Ira ducis. nam que cupidis amplexibus olim</l>
                <l xml:id="d001l300" n="300">Foverat et dulci gaudens nutrivit amore,</l>
                <l xml:id="d001l301" n="301">Heroum meminit vidisse cadavera turpi</l>
                <l xml:id="d001l302" n="302">In medio detrunca foro. proh debita merces</l>
                <l xml:id="d001l303" n="303">Obsequiis meritusque labor! tu nempe furentem</l>
                <l xml:id="d001l304" n="304">Talibus atque aliis saciasti cedibus iram.</l>
                <l xml:id="d001l305" n="305">Non externa quidem Scythicove latentia ponto,</l>
                <l xml:id="d001l306" n="306">Aut Libici peregrina soli tua crimina facta,</l>
                <l xml:id="d001l307" n="307">Cimbre, cano, genus unde meum et natalis origo,</l>
                <l xml:id="d001l308" n="308">Unde michi patria est. o fatis semper iniquis,</l>
                <l xml:id="d001l309" n="309">O tristi fundata loco bona menia nunquam</l>
                <l xml:id="d001l310" n="310">Servili caritura iugo neque tabe nocentis</l>
                <l xml:id="d001l311" n="311">Invidie! vos hinc Patavus premit, inde modesto</l>
                <l xml:id="d001l312" n="312">Poplite lenis Athes, qualis deprensa duobus</l>
                <l xml:id="d001l313" n="313">Agna lupis geminosve inter prostrata leones</l>
                <l xml:id="d001l314" n="314">Cerva cadit, quam nunc morsu, modo sauciat alter</l>
                <l xml:id="d001l315" n="315">Unguibus inque vicem rapiunt, sibi fortior illam</l>
                <l xml:id="d001l316" n="316">Occupat, et socio predam negat improbus actor.</l>
                <l xml:id="d001l317" n="317">Ut lenita parum rigido de pectore cessit</l>
                <l xml:id="d001l318" n="318">Ira ferox paulumque tuus, iam cede peracta,</l>
                <l xml:id="d001l319" n="319">Elanguens in corde dolor mitescere cepit,</l>
                <l xml:id="d001l320" n="320">Sollicitum revocans animum, iam rebus agendis</l>
                <l xml:id="d001l321" n="321">Mentis in arcano tecum sermone trahebas,</l>
                <l xml:id="d001l322" n="322">Precipites rerum motus viteque labores</l>
                <l xml:id="d001l323" n="323">Humane, regnique graves a culmine lapsus,</l>
                <l xml:id="d001l324" n="324">Perpetuumque decus nunquam, mortique gravatum</l>
                <l xml:id="d001l325" n="325">Omne genus, superaque bonos in sede locandos,</l>
                <l xml:id="d001l326" n="326">Inque ima tellure malos. sic conscia tecum</l>
                <l xml:id="d001l327" n="327">Divino perculsa metu mens sacra docebat.</l>
                <l xml:id="d001l328" n="328">Tanta sed in latebris vitiorum perdita moles</l>
                <l xml:id="d001l329" n="329">Obstitit, et levium flagrans sitis improba rerum,</l>
                <l xml:id="d001l330" n="330">Omnis ut in preceps stimulis agitatus iniquis</l>
                <l xml:id="d001l331" n="331">Langueret pietatis amor. iam sceptra tenere</l>
                <l xml:id="d001l332" n="332">Multa iuvat gladioque truci sevire per omnes,</l>
                <l xml:id="d001l333" n="333">Qui tibi fas gratumque nefas, et cuncta licere</l>
                <l xml:id="d001l334" n="334">Posse negant. suberat tanti memorata doloris</l>
                <l xml:id="d001l335" n="335">Causa recens graviorque nove iactura repulse.</l>
                <l xml:id="d001l336" n="336">Protinus in furias subita vexatus ab ira,</l>
                <l xml:id="d001l337" n="337">Mota iubes suetos bellis tua signa clientes</l>
                <l xml:id="d001l338" n="338">Inde sequi, Patavique dolens ablata relinquis</l>
                <l xml:id="d001l339" n="339">Menia. stat fixum cordi instaurare furorem,</l>
                <l xml:id="d001l340" n="340">Et luere immeritas a te sine vindice penas</l>
                <l xml:id="d001l341" n="341">Polidamanteos Phrigia cum stirpe nepotes.</l>
                <l xml:id="d001l342" n="342">Talibus intentum curis scelerique labantem</l>
                <l xml:id="d001l343" n="343">Excipit assueto famulans Verona tumultu.</l>
                <l xml:id="d001l344" n="344">Nec mora, Letheas ne mens levis hauriat undas</l>
                <l xml:id="d001l345" n="345">Propositumque nefas animo cadat, impius omnes</l>
                <l xml:id="d001l346" n="346">Captivos, quos Euganeis a finibus olim</l>
                <l xml:id="d001l347" n="347">Servilis nunc versus amor socia agmina bellis</l>
                <l xml:id="d001l348" n="348">Fecerat, in varias damnasti occumbere mortes.</l>
                <l xml:id="d001l349" n="349">Quorum pars gladio cecidit percussa furenti,</l>
                <l xml:id="d001l350" n="350">Pars laqueis, sed magna virum langore supremo</l>
                <l xml:id="d001l351" n="351">Carceris in tenebris periit, pars cetera flammis</l>
                <l xml:id="d001l352" n="352">Et consumpta rogo. paucis lenita pepercit</l>
                <l xml:id="d001l353" n="353">Ira ferox. sic interiit miserabile vulgus</l>
                <l xml:id="d001l354" n="354">Auctoris Phrigii, sic sors premit aspera multos</l>
                <l xml:id="d001l355" n="355">Insontes, sic et gnati delicta parentum</l>
                <l xml:id="d001l356" n="356">Sepe luunt. hac lege sacer diiudicat Ordo.</l>
                <l xml:id="d001l357" n="357">Ut vero immensam satiasti cedibus iram,</l>
                <l xml:id="d001l358" n="358">Placatusque furor post crimina tanta quievit,</l>
                <l xml:id="d001l359" n="359">Pronus ad Hesperios, vicinaque Pergama, fasces</l>
                <l xml:id="d001l360" n="360">Intentos animi motus et lumina pandis,</l>
                <l xml:id="d001l361" n="361">Si qua doli posses aut diri semina belli</l>
                <l xml:id="d001l362" n="362">Inserere, aut populis pacem turbare quietis.</l>
                <l xml:id="d001l363" n="363">Sed tamen ante alias, quas nunc Ligur implicat urbes,</l>
                <l xml:id="d001l364" n="364">Una placet, fortis retinens cognomina Brixi,</l>
                <l xml:id="d001l365" n="365">Que tibi, victa dolis, et iniquo numine tandem</l>
                <l xml:id="d001l366" n="366">Succubuit, dominique tulit mandata superbi.</l>
                <l xml:id="d001l367" n="367">Deinde putans alios facili virtute rebelles</l>
                <l xml:id="d001l368" n="368">Exuperare, illam moliris fraudibus urbem,</l>
                <l xml:id="d001l369" n="369">Cui bicolor, mediamque gerens in tergore lanam,</l>
                <l xml:id="d001l370" n="370">Sus fecunda suis sub eodem vellere natis</l>
                <l xml:id="d001l371" n="371">Nomen ab invento primum dedit indica monstro.</l>
                <l xml:id="d001l372" n="372">Quam celer expositis cupiens invadere fatis</l>
                <l xml:id="d001l373" n="373">Castra moves, tecumque duces sociatus heriles</l>
                <l xml:id="d001l374" n="374">Trans Aduam tua signa geris. sic fata ferebant</l>
                <l xml:id="d001l375" n="375">Ausa repentinos tecum concludere fines.</l>
                <l xml:id="d001l376" n="376">At contra intrepidus medios adversa per agros</l>
                <l xml:id="d001l377" n="377">Agmina bina trahens claro Martinus ab ortu</l>
                <l xml:id="d001l378" n="378">Turrigere prolis, valido te marte fugatum</l>
                <l xml:id="d001l379" n="379">Reppulit inque cavo superato fluminis alveo</l>
                <l xml:id="d001l380" n="380">Occupat. extreme prohibebat littora ripe</l>
                <l xml:id="d001l381" n="381">Plebe Cremona potens. iam nec pugnare nec ulla</l>
                <l xml:id="d001l382" n="382">Parte fugam simulare licet, dumque anxius omnem</l>
                <l xml:id="d001l383" n="383">Conciperes in corde metum, gravis ecce sinistrum</l>
                <l xml:id="d001l384" n="384">Missa pedem tenui traiecit arundine stridens</l>
                <l xml:id="d001l385" n="385">Tragula. deinde caput fracto collisa cerebro</l>
                <l xml:id="d001l386" n="386">Clava tuum subitas oculis in morte latebras</l>
                <l xml:id="d001l387" n="387">Attulit. heu magnis olim decorate triumphis,</l>
                <l xml:id="d001l388" n="388">Alterius nunc preda, tuo comprensus ab hoste</l>
                <l xml:id="d001l389" n="389">Duceris, et tutam Suncini raptus ad arcem</l>
                <l xml:id="d001l390" n="390">Depositum non vile, dato custode, fuisti.</l>
                <l xml:id="d001l391" n="391">Illic summa ferunt peragentem tristia nullis</l>
                <l xml:id="d001l392" n="392">Incaluisse cibis, avidumque occumbere morti</l>
                <l xml:id="d001l393" n="393">Oblatas sprevisse dapes mediceque paratam</l>
                <l xml:id="d001l394" n="394">Artis opem, tumidumque oculis et fronte superba</l>
                <l xml:id="d001l395" n="395">Execrasse deos omnes ac mitia celi</l>
                <l xml:id="d001l396" n="396">Numina, et inferno tantum debere parenti</l>
                <l xml:id="d001l397" n="397">Quod superest. tandem absumptis iam viribus, imo</l>
                <l xml:id="d001l398" n="398">Commendata Iovi totiens, ablata refugit</l>
                <l xml:id="d001l399" n="399">Umbra ferox Stygiasque haud indignata tenebras</l>
                <l xml:id="d001l400" n="400">Sponte subit multumque illis valet improba regnis.</l>
                <l xml:id="d001l401" n="401">At brevis impositum tumulo premit urna cadaver.</l>
                <l xml:id="d001l402" n="402">Labitur interea vicinas fama per urbes;</l>
                <l xml:id="d001l403" n="403">Inter alias, primumque duces aggressa verendos,</l>
                <l xml:id="d001l404" n="404">Talibus intentas vulgi rumoribus aures</l>
                <l xml:id="d001l405" n="405">Allicit, et rigidum bello cecidisse tyrannum</l>
                <l xml:id="d001l406" n="406">Iam studiosa refert. tantis stupet anxia dictis</l>
                <l xml:id="d001l407" n="407">Turba dolens, vixque ausa negat prostrasse timendum</l>
                <l xml:id="d001l408" n="408">Fata virum. pars esse putat, tacitoque recondit</l>
                <l xml:id="d001l409" n="409">Pectore, et ut rata sint votis ea dicta precatur</l>
                <l xml:id="d001l410" n="410">Numina magna deum. que dum mage flagitat ardens,</l>
                <l xml:id="d001l411" n="411">Ne sit inane, tamen metuit. sic lubrica mentes</l>
                <l xml:id="d001l412" n="412">Spes trahit humanas avidis contraria votis.</l>
                <l xml:id="d001l413" n="413">At non vana fides dubiis suspensa relatis</l>
                <l xml:id="d001l414" n="414">Albrico fuit aut fictis male credita verbis.</l>
                <l xml:id="d001l415" n="415">Certa quidem facti series sibi visa repente</l>
                <l xml:id="d001l416" n="416">Et tremor admonuit, subitoque impressa medullas</l>
                <l xml:id="d001l417" n="417">Solliciti formido status, nec prelia tantum</l>
                <l xml:id="d001l418" n="418">Germani confusa sui, sed cede cruenta</l>
                <l xml:id="d001l419" n="419">Ipsum inter medios, nullis parcentibus, hostes</l>
                <l xml:id="d001l420" n="420">Occubuisse neci, et gelidis male concipit umbris</l>
                <l xml:id="d001l421" n="421">Et dubitare nequit. nondum illum fama peremptum</l>
                <l xml:id="d001l422" n="422">Dixerat. ah, quoties pestis presaga future</l>
                <l xml:id="d001l423" n="423">Mens hominis, dum multa levi sub imagine versat,</l>
                <l xml:id="d001l424" n="424">Fit vates sibi, vera nimis, quodque ipsa veretur</l>
                <l xml:id="d001l425" n="425">Ante oculos manet assiduum, semperque timoris</l>
                <l xml:id="d001l426" n="426">In peius stat prona fides! tum certior aures</l>
                <l xml:id="d001l427" n="427">Pulsabat modico discurrens fama relatu,</l>
                <l xml:id="d001l428" n="428">Cum sibi diffidens, post fratris vana perempti</l>
                <l xml:id="d001l429" n="429">Presidia, oppressam Tarvici protinus urbem</l>
                <l xml:id="d001l430" n="430">Deseruit. tutamque iugo Zenonis in arcem</l>
                <l xml:id="d001l431" n="431">It profugus, natisque suis et prole recepta</l>
                <l xml:id="d001l432" n="432">Cum socii consorte thori, se credidit altis</l>
                <l xml:id="d001l433" n="433">Murorum latebris, populi ne dira furentis</l>
                <l xml:id="d001l434" n="434">Impetuosa nimis rabies seviret in illum</l>
                <l xml:id="d001l435" n="435">Progeniemque suam. sed quis vitare ruinas</l>
                <l xml:id="d001l436" n="436">Previsosque deis lapsus, aut vertere posset</l>
                <l xml:id="d001l437" n="437">Fatorum leges divino robore fixas?</l>
                <l xml:id="d001l438" n="438">Protinus armorum furiis, bellique tumultu.</l>
                <l xml:id="d001l439" n="439">Excitat ultrices scelerum, quas implicat, urbes</l>
                <l xml:id="d001l440" n="440">Marchia. tunc paribus coeunt ardentia votis</l>
                <l xml:id="d001l441" n="441">Agmina, nec summas metuunt invadere turres</l>
                <l xml:id="d001l442" n="442">Aut ferro pulsare gravi. stat cede cruenta</l>
                <l xml:id="d001l443" n="443">Tam nocuum delere genus. iam miles, aperto</l>
                <l xml:id="d001l444" n="444">Effusus campo, nitidis fulgebat in armis,</l>
                <l xml:id="d001l445" n="445">Et pedes ipse, levi montis super ardua cursu,</l>
                <l xml:id="d001l446" n="446">Nitebatur ovans tectusque umbone sinistram</l>
                <l xml:id="d001l447" n="447">Ibat, ut obsessum muris comprehenderet hostem.</l>
                <l xml:id="d001l448" n="448">Difficilis tamen ante labor, paulumque morata est</l>
                <l xml:id="d001l449" n="449">Ingressi fortuna loci. sed numina tandem</l>
                <l xml:id="d001l450" n="450">Permisere aditum, captamque irrupit in arcem</l>
                <l xml:id="d001l451" n="451">Victor, et oppressum vinclis cum prole nocenti</l>
                <l xml:id="d001l452" n="452">Albricum trahit in medios, heu turpiter! hostes.</l>
                <l xml:id="d001l453" n="453">Hic finis fatorum eius, stirpisque nefande</l>
                <l xml:id="d001l454" n="454">Exitium crudele nimis. deleta propago</l>
                <l xml:id="d001l455" n="455">Nobilis interiit nullo reparabilis evo.</l>
            </div1>
            <div1 xml:id="d002" type="section" decls="#md" met="H">
                <head>
                    <title>2</title>
                    <abbr>2</abbr>
                    <bibl source="digital">Tiziana Brolli</bibl>
                </head>
                <l xml:id="d002l1" n="1">Libera iam sevis ducibus cum prole peremptis,</l>
                <l xml:id="d002l2" n="2">Marchia, solemnes divum pro munere pompas</l>
                <l xml:id="d002l3" n="3">Constituit vigilesque sacris altaribus ignes.</l>
                <l xml:id="d002l4" n="4">Nec magis hac epulis vulgo genialibus ulla</l>
                <l xml:id="d002l5" n="5">Illuxit celebranda dies, cum cesus uterque</l>
                <l xml:id="d002l6" n="6">Occubuit. primi iuvenes duxere choreas</l>
                <l xml:id="d002l7" n="7">Et pueri mixtique senes hilaresque puelle.</l>
                <l xml:id="d002l8" n="8">Vix melior primis Latio servata sub annis</l>
                <l xml:id="d002l9" n="9">Cessit, Aventine cum furta latentia silve,</l>
                <l xml:id="d002l10" n="10">Predonemque ipsum cecis eduxit ab antris</l>
                <l xml:id="d002l11" n="11">Alcides, aut cum levibus iam maxima ceptis</l>
                <l xml:id="d002l12" n="12">Roma fugam voluit regis celebrare superbi.</l>
                <l xml:id="d002l13" n="13">Iam reduces patriam repetunt proscriptus et exul,</l>
                <l xml:id="d002l14" n="14">Et dulces subiere lares. iam Marchia felix</l>
                <l xml:id="d002l15" n="15">Pace fruebatur. posito iam quisque timore,</l>
                <l xml:id="d002l16" n="16">Audebat sua vota sequi, nullique satelles</l>
                <l xml:id="d002l17" n="17">Formidatus erat. iam plebs et nobile vulgus</l>
                <l xml:id="d002l18" n="18">Lege pari medios equabant limite fasces,</l>
                <l xml:id="d002l19" n="19">Privatumque nichil fuerat. sed rebus opimis</l>
                <l xml:id="d002l20" n="20">Blanda quies nunquamque satis moderata voluptas</l>
                <l xml:id="d002l21" n="21">Persuasere viris luxum, mollesque rapine</l>
                <l xml:id="d002l22" n="22">Accendere animos opibus, sociique potestas</l>
                <l xml:id="d002l23" n="23">Impatiens avidique simul sitis improba regni</l>
                <l xml:id="d002l24" n="24">Turbavere pias discordi federe leges.</l>
                <l xml:id="d002l25" n="25">Inde mine libitumque volens scelus omne nephasque,</l>
                <l xml:id="d002l26" n="26">Et taciti subiere doli. iam publica quisque</l>
                <l xml:id="d002l27" n="27">Corripiebat atrox et se privatus agebat</l>
                <l xml:id="d002l28" n="28">Inter opes, maiorque humilem sine lege premebat,</l>
                <l xml:id="d002l29" n="29">Impius insontes, et plebi noxia semper</l>
                <l xml:id="d002l30" n="30">Vis procerum, et quecunque solent turbare quietas</l>
                <l xml:id="d002l31" n="31">Fata vices. at sola mali presaga futuri</l>
                <l xml:id="d002l32" n="32">Preteritique memor, subitos Verona tumultus</l>
                <l xml:id="d002l33" n="33">Premetuens, ne forte ruat neve occidat amens,</l>
                <l xml:id="d002l34" n="34">Instantes neglecta metus summumque periclum,</l>
                <l xml:id="d002l35" n="35">His animum advertit, primumque arcere verendos</l>
                <l xml:id="d002l36" n="36">Nobilium fastus, et classica seva, ferosque</l>
                <l xml:id="d002l37" n="37">Impietate duces, et, que solet ima labare,</l>
                <l xml:id="d002l38" n="38">Rem populi servare magis moderamine certo</l>
                <l xml:id="d002l39" n="39">Destinat, equoreo veluti cum nauta profundo</l>
                <l xml:id="d002l40" n="40">Expositus zephiris aperit sua vela secundis,</l>
                <l xml:id="d002l41" n="41">Remigiumque illis pelagi securus, et omnem</l>
                <l xml:id="d002l42" n="42">Artis opem linquit, donec, surgentibus undis</l>
                <l xml:id="d002l43" n="43">Et spumante salo, rapidos videt equoris imbres</l>
                <l xml:id="d002l44" n="44">Ventorumque minas et mille pericula ponti</l>
                <l xml:id="d002l45" n="45">Irruere in puppim. tunc protinus alta carine</l>
                <l xml:id="d002l46" n="46">Cornua cumque suo deponit carbasa malo.</l>
                <l xml:id="d002l47" n="47">Ne pereat, remisque suis incumbere mavult,</l>
                <l xml:id="d002l48" n="48">Et clavo sperare dato, quam fidere velis.</l>
                <l xml:id="d002l49" n="49">Queritur interea quis tanti pondera fati</l>
                <l xml:id="d002l50" n="50">Ferre queat patrieque datas regat acer habenas,</l>
                <l xml:id="d002l51" n="51">Cuius ab humano nunquam polluta cruore</l>
                <l xml:id="d002l52" n="52">Dextra sit, et nullo quondam violata metallo</l>
                <l xml:id="d002l53" n="53">Sacra fides, et qui populi rem protegat equis</l>
                <l xml:id="d002l54" n="54">Legibus, ac tumidos procerum declinet honores.</l>
                <l xml:id="d002l55" n="55">Quem non ullus amor moveat, neque lurida tabes</l>
                <l xml:id="d002l56" n="56">Invidie, non fraus odii periura latentis.</l>
                <l xml:id="d002l57" n="57">Sit iustus mitisque, ferox nec degener armis</l>
                <l xml:id="d002l58" n="58">Bella gerat, pacemque suis inquirat ab actis.</l>
                <l xml:id="d002l59" n="59">Sis felix, dominique leves patiaris habenas</l>
                <l xml:id="d002l60" n="60">Et celeris longum maneat tua fama per evum,</l>
                <l xml:id="d002l61" n="61">Libera plebs,</l>
                <l xml:id="d002l62" n="62">Que talem tibi sponte ducem, non ullius astu,</l>
                <l xml:id="d002l63" n="63">Non impulsa metu, sed res previsa futuras,</l>
                <l xml:id="d002l64" n="64">Fecisti. plausu populi et plaudente senatu</l>
                <l xml:id="d002l65" n="65">Eligitur pius Albertus, quo iustior alter</l>
                <l xml:id="d002l66" n="66">Nec maior pietate fuit, neque moribus ullus</l>
                <l xml:id="d002l67" n="67">Clarior, aut virtute magis, nec ab indole tanta.</l>
                <l xml:id="d002l68" n="68">Ille, ubi delectus populi clamore refulsit,</l>
                <l xml:id="d002l69" n="69">Cogitur ad regimen patrie, velut agnus ad aram,</l>
                <l xml:id="d002l70" n="70">Quem circum Iovis interpres comitesque sacrorum</l>
                <l xml:id="d002l71" n="71">Ire repugnantem magno conamine ducunt.</l>
                <l xml:id="d002l72" n="72">At non elatus, tantove superbus honore</l>
                <l xml:id="d002l73" n="73">Intumuit, rigidisve fuit sermonibus asper</l>
                <l xml:id="d002l74" n="74">Nec more fortuna suos, neque casibus ullis</l>
                <l xml:id="d002l75" n="75">Mutavit natura situm, nec defuit unquam</l>
                <l xml:id="d002l76" n="76">Idem animo. semper rectus stetit ille sub omni</l>
                <l xml:id="d002l77" n="77">Pondere, nec cupido rerum flagravit amore.</l>
                <l xml:id="d002l78" n="78">Publica vix tandem, causa meliore coactus,</l>
                <l xml:id="d002l79" n="79">Frena capit. primum vacuas supplere curules</l>
                <l xml:id="d002l80" n="80">Consulibus, numerumque pii spectare senatus</l>
                <l xml:id="d002l81" n="81">Cura fuit, leges et plebiscita forumque</l>
                <l xml:id="d002l82" n="82">Pacifico servare statu, remque omnibus equam</l>
                <l xml:id="d002l83" n="83">Dividere et patrie multum vigilare cadenti.</l>
                <l xml:id="d002l84" n="84">Principio trepidos ad publica munera cives</l>
                <l xml:id="d002l85" n="85">Sollicitat, nullique pio dehinc esse timendum</l>
                <l xml:id="d002l86" n="86">Spondet, et ut ne quis noceat maiorve minorem</l>
                <l xml:id="d002l87" n="87">Opprimat, aut rigidis insurgant aspera verbis</l>
                <l xml:id="d002l88" n="88">Iurgia, ne furens aut vi stuprove pudorem</l>
                <l xml:id="d002l89" n="89">Femineum intentet quisquam, iustissimus auctor</l>
                <l xml:id="d002l90" n="90">Constituit, penamque metu[m] cum legibus addit.</l>
                <l xml:id="d002l91" n="91">Deinde vices rerum certo domat ordine. iamque</l>
                <l xml:id="d002l92" n="92">Omnia tranquillo fervebant leniter usu,</l>
                <l xml:id="d002l93" n="93">Effera cum populis semper rebusque quietis</l>
                <l xml:id="d002l94" n="94">Nobilitas procerumque tumor, quos impia regni</l>
                <l xml:id="d002l95" n="95">Ambitio vexat curisque intorquet amaris,</l>
                <l xml:id="d002l96" n="96">In civem rediere suum, regemque ducemque</l>
                <l xml:id="d002l97" n="97">Iniustis odere animis. tunc quisque nephandis</l>
                <l xml:id="d002l98" n="98">Implicitus sua corda dolis, coniurat in illum</l>
                <l xml:id="d002l99" n="99">Disponitque necem. tanto suspensa paratu</l>
                <l xml:id="d002l100" n="100">Dudum turba ferox mansit, qua morte recumbat</l>
                <l xml:id="d002l101" n="101">Quoque nephas aditu subeant. non tabe veneni,</l>
                <l xml:id="d002l102" n="102">Non illum nocuis extinguere cautius herbis,</l>
                <l xml:id="d002l103" n="103">Non arcu iaculove levi terrere, nec aula</l>
                <l xml:id="d002l104" n="104">Precipitare sua, placet hunc invadere ferro</l>
                <l xml:id="d002l105" n="105">Cominus et manibus iugulum tentare cruentis,</l>
                <l xml:id="d002l106" n="106">Ut videat, se quisque neget regnare, potentes</l>
                <l xml:id="d002l107" n="107">Quid valeant ad sceptra manus, et nobile robur</l>
                <l xml:id="d002l108" n="108">Quantum cum vulgo presit. sed tristia cedis</l>
                <l xml:id="d002l109" n="109">Molimenta virum et scelus atra mente repostum</l>
                <l xml:id="d002l110" n="110">In fratrem venere tuum, qui fortibus actis</l>
                <l xml:id="d002l111" n="111">Iure pari tecum patrie moderamen habebat.</l>
                <l xml:id="d002l112" n="112">At tu, mente sacer, clara prefectus in urbe</l>
                <l xml:id="d002l113" n="113">Fatidice Mantos, tantum evasisse periclum</l>
                <l xml:id="d002l114" n="114">Nescius, et turpi germanum occumbere letho;</l>
                <l xml:id="d002l115" n="115">Neque illum tantis ignarum casibus acres</l>
                <l xml:id="d002l116" n="116">Iam dederant in morte viri, per vulnera mille;</l>
                <l xml:id="d002l117" n="117">Tunc aberas patrieque procul tellure vacabas.</l>
                <l xml:id="d002l118" n="118">Sic voluere diem sortes, sic stamina dudum</l>
                <l xml:id="d002l119" n="119">Fatali suspensa colo, pietate Sororum,</l>
                <l xml:id="d002l120" n="120">Maximus ut nasci posset, qui fortibus armis</l>
                <l xml:id="d002l121" n="121">Inclyta magnanimi superaret facta parentis.</l>
                <l xml:id="d002l122" n="122">Rumor ut offensas auditus perculit aures</l>
                <l xml:id="d002l123" n="123">Non lachrymas oculis, non ullas voce querelas</l>
                <l xml:id="d002l124" n="124">Edidit, aut gemitu fudit suspiria crebro,</l>
                <l xml:id="d002l125" n="125">Sed frons leta parum, tantum obstentata dolorem</l>
                <l xml:id="d002l126" n="126">Pronior in solitos rediit virtutis amores.</l>
                <l xml:id="d002l127" n="127">Nec mora. iam metuens plebi regnoque sibique,</l>
                <l xml:id="d002l128" n="128">Ne procerum scelerata manus seviret in ipsum</l>
                <l xml:id="d002l129" n="129">Vulgus, et infestis premeret sua colla ministris,</l>
                <l xml:id="d002l130" n="130">Flatibus Eoliis et aperto fulminis ethre</l>
                <l xml:id="d002l131" n="131">Ocior, ad trepidam defertur Marmoris urbem.</l>
                <l xml:id="d002l132" n="132">Illic implicitas magno terrore catervas</l>
                <l xml:id="d002l133" n="133">Incertis errare locis, multosque latentes</l>
                <l xml:id="d002l134" n="134">Spemque metumque inter dubios quid fata minentur</l>
                <l xml:id="d002l135" n="135">Invenit, et tante lugere pericula cedis.</l>
                <l xml:id="d002l136" n="136">Ut venisse ducem sensit plebs egra dolorem</l>
                <l xml:id="d002l137" n="137">Protinus excutiens, accepto robore, vires</l>
                <l xml:id="d002l138" n="138">Audacesque animo motus cum mente resumit,</l>
                <l xml:id="d002l139" n="139">Turba frequens circumque illi clamore feruntur.</l>
                <l xml:id="d002l140" n="140">Qualiter in summa pascentes rupe capellas</l>
                <l xml:id="d002l141" n="141">Aut procul in vacuis agris si forte reliquit</l>
                <l xml:id="d002l142" n="142">Pastor oves, canibus illas pecorumque magistris</l>
                <l xml:id="d002l143" n="143">Permisit, sensere lupi positoque timore</l>
                <l xml:id="d002l144" n="144">Inde gregis regem furto rapuere, nec illum</l>
                <l xml:id="d002l145" n="145">Aut pecus aut acres audent auferre molossi,</l>
                <l xml:id="d002l146" n="146">Qui simul ac pecudes et pascua nota revisit</l>
                <l xml:id="d002l147" n="147">Dux bonus, intrepidi balant cum matribus agni,</l>
                <l xml:id="d002l148" n="148">Exultantque canes, et inertia membra reponunt</l>
                <l xml:id="d002l149" n="149">Magnanimi, crebrisque cient latratibus hostes.</l>
                <l xml:id="d002l150" n="150">At postquam cineres tumulo compressit amatos,</l>
                <l xml:id="d002l151" n="151">Dignaque iusta libens et tristia vota peregit,</l>
                <l xml:id="d002l152" n="152">Acrior in sontes iusta desevit ab ira,</l>
                <l xml:id="d002l153" n="153">Suppliciumque pati voluit quos sola nefandi</l>
                <l xml:id="d002l154" n="154">Criminis atra lues maculis infecit apertis.</l>
                <l xml:id="d002l155" n="155">Et quamvis frater, iudex tamen extitit equus,</l>
                <l xml:id="d002l156" n="156">Atque ultor scelerum nullo violatus amore.</l>
                <l xml:id="d002l157" n="157">Diffugere metu pauci, quibus improba cedis</l>
                <l xml:id="d002l158" n="158">Sevities manifesta fuit. non Apulus illos,</l>
                <l xml:id="d002l159" n="159">Non maris Euboici litus, neque pervia sirtis</l>
                <l xml:id="d002l160" n="160">Exceptos potuere suis celare latebris.</l>
                <l xml:id="d002l161" n="161">Tristibus interea resoluto pectore curis</l>
                <l xml:id="d002l162" n="162">Paulatim immensum minuit vindicta dolorem.</l>
                <l xml:id="d002l163" n="163">Iamque metu vacuus, plebi dilectus amate,</l>
                <l xml:id="d002l164" n="164">Solus agens patriam tranquilla pace fovebat.</l>
                <l xml:id="d002l165" n="165">Felix si procerum nunquam meditata fuisset</l>
                <l xml:id="d002l166" n="166">Mens scelus et fratrem nunquam luxisset ademptum;</l>
                <l xml:id="d002l167" n="167">Omnia contigerant felicia. namque potitus</l>
                <l xml:id="d002l168" n="168">Coniugio Viridis nimphe, quam cultibus illi</l>
                <l xml:id="d002l169" n="169">Iunxit amor primis et sexu, dives utroque</l>
                <l xml:id="d002l170" n="170">Natorum turbaque potens surgente nepotum,</l>
                <l xml:id="d002l171" n="171">Non raptas servabat opes, sed parcus abundans</l>
                <l xml:id="d002l172" n="172">Optima fundebat luxu quecumque modesto,</l>
                <l xml:id="d002l173" n="173">Quodque dedit nulla voluit mercede remitti.</l>
                <l xml:id="d002l174" n="174">At nondum genitus patrio sub amore latebas,</l>
                <l xml:id="d002l175" n="175">Magne Canis, nec adhuc miserum peregrinus in orbem</l>
                <l xml:id="d002l176" n="176">Exieras, aut membrorum compago tuorum</l>
                <l xml:id="d002l177" n="177">Iuncta simul. nam que nostre dispendia vite</l>
                <l xml:id="d002l178" n="178">Fata tenent, rerumque potens et prescius ordo</l>
                <l xml:id="d002l179" n="179">Distulerant natale tuum, dum certus inesset</l>
                <l xml:id="d002l180" n="180">Syderibus stellisque vagis ad signa meatus,</l>
                <l xml:id="d002l181" n="181">Et polus alternis inspirans motibus ignem</l>
                <l xml:id="d002l182" n="182">Ethereum, terreque liquor commixtus in unam</l>
                <l xml:id="d002l183" n="183">Congruerent massam, nec ab his desisteret auctor</l>
                <l xml:id="d002l184" n="184">Optimus, altrices fundens per membra calores.</l>
                <l xml:id="d002l185" n="185">Ecce dies felix et lux instabat amati</l>
                <l xml:id="d002l186" n="186">Temporis adventusque tui, generosa propago,</l>
                <l xml:id="d002l187" n="187">Quodque tuo quondam vates insana parenti</l>
                <l xml:id="d002l188" n="188">Fatorum ammonitu certo predixerat ore,</l>
                <l xml:id="d002l189" n="189">Poscebat natura potens: "Tibi, Scaliger, heros</l>
                <l xml:id="d002l190" n="190">Natus erit, qui te superet maioribus actis,</l>
                <l xml:id="d002l191" n="191">Hostilesque premet, ferro parcente, catervas,</l>
                <l xml:id="d002l192" n="192">Acer et indomitus, claramque Antenore sedem</l>
                <l xml:id="d002l193" n="193">Imperio reget, et patrios augebit honores".</l>
                <l xml:id="d002l194" n="194">Casibus exultans dubiis vix, credidit, et iam</l>
                <l xml:id="d002l195" n="195">Omnia concordes spondebant sydera lapsus.</l>
                <l xml:id="d002l196" n="196">Namque potens celo sydus fulgore paternum</l>
                <l xml:id="d002l197" n="197">Iuppiter igne novo et radiis superabat acutis,</l>
                <l xml:id="d002l198" n="198">Gradivumque suo Maia satus igne premebat,</l>
                <l xml:id="d002l199" n="199">Et Venus in roseis stabat formosa quadrigis.</l>
                <l xml:id="d002l200" n="200">Queque diem noctemque suis duo signa reducunt</l>
                <l xml:id="d002l201" n="201">Luminibus, celoque micant alterna, serenum</l>
                <l xml:id="d002l202" n="202">Induxere iubar, plenoque per ethera cornu</l>
                <l xml:id="d002l203" n="203">Ibat et adversum fratri soror astulit orbem.</l>
                <l xml:id="d002l204" n="204">Tu quoque semiviri metuens Chironis iniquum</l>
                <l xml:id="d002l205" n="205">Sydus et horrentes lesuro verbere Chelas,</l>
                <l xml:id="d002l206" n="206">Phebe, Cleoneum, Cancro fugiente, Leonem</l>
                <l xml:id="d002l207" n="207">Tunc ingressus eras. neque enim tibi gratius ullum</l>
                <l xml:id="d002l208" n="208">Signorum pecus est. nam, te flagrante, nocentes</l>
                <l xml:id="d002l209" n="209">Haud queritur radios, nec iners tua iussa recusat</l>
                <l xml:id="d002l210" n="210">Ferre libens. stat lesa ferox et parcere mitis</l>
                <l xml:id="d002l211" n="211">Bellua, cum gemini, divum pietate, parentes</l>
                <l xml:id="d002l212" n="212">Nocte thoro excepti, placidi post tempora somni,</l>
                <l xml:id="d002l213" n="213">Indulsere pares Veneri, non ut vaga multos</l>
                <l xml:id="d002l214" n="214">Sepe libido agitat, prolis sed amena future</l>
                <l xml:id="d002l215" n="215">Causa fuit, tuque ut posses iam, maxime, nasci.</l>
                <l xml:id="d002l216" n="216">At tua, post dulces Veneris sopita labores,</l>
                <l xml:id="d002l217" n="217">Mater, in amplexu cari diffusa mariti,</l>
                <l xml:id="d002l218" n="218">Membra fovebat ovans, blandaque in imagine somni</l>
                <l xml:id="d002l219" n="219">Visa sibi est peperisse canem, qui fortibus armis</l>
                <l xml:id="d002l220" n="220">Terrebatque suis totum latratibus orbem.</l>
                <l xml:id="d002l221" n="221">Illum etiam medios vibrantem tela per hostes</l>
                <l xml:id="d002l222" n="222">Cernebat, summeque gradus attollere Scale.</l>
                <l xml:id="d002l223" n="223">Territa pro tantis ingens matrona latebris</l>
                <l xml:id="d002l224" n="224">Expavit, subitaque suum formidine pectus</l>
                <l xml:id="d002l225" n="225">Cum gemitu trahit, et rigidos pavor excitat artus,</l>
                <l xml:id="d002l226" n="226">Inque virum tremefacta ruit, quem sobria curis</l>
                <l xml:id="d002l227" n="227">Intentum gravibus vigili mens corde premebat.</l>
                <l xml:id="d002l228" n="228">Coniugis attonite fidum scrutatus amorem,</l>
                <l xml:id="d002l229" n="229">Cur trepidet causamque metus rogat. illa petenti</l>
                <l xml:id="d002l230" n="230">Visa refert, qualemque suis contraria votis</l>
                <l xml:id="d002l231" n="231">Ediderit somno partum. tunc omine fausto</l>
                <l xml:id="d002l232" n="232">Vir bonus has fudit placido de pectore voces:</l>
                <l xml:id="d002l233" n="233">"Pone metum, coniux nostri fidissima custos</l>
                <l xml:id="d002l234" n="234">Sola thori, nam te partu maioris alumni</l>
                <l xml:id="d002l235" n="235">Dignatur Superum pietas, et ab ethere summo</l>
                <l xml:id="d002l236" n="236">Cedit honos, generique meo fortuna paratur</l>
                <l xml:id="d002l237" n="237">Auspitiis previsa bonis, nisi carmina vatum</l>
                <l xml:id="d002l238" n="238">Irrita nec vani iam me docuere parentes.</l>
                <l xml:id="d002l239" n="239">Ignoras quid fata parent. tu mente benigna</l>
                <l xml:id="d002l240" n="240">Quicquid id est studiosa feres, nec tollere fetum,</l>
                <l xml:id="d002l241" n="241">Cum dederit Lucina, pave, tactuque beato</l>
                <l xml:id="d002l242" n="242">Exonerare volet maturo pondere ventrem".</l>
                <l xml:id="d002l243" n="243">Talibus illa viri dictis a mente resurgens</l>
                <l xml:id="d002l244" n="244">Subiicit: "O nostre decus et spes unica vite,</l>
                <l xml:id="d002l245" n="245">Solamenque mali, nichil est quod ferre recusem,</l>
                <l xml:id="d002l246" n="246">Haud invita mori, si sors ferat, ipsa calentes</l>
                <l xml:id="d002l247" n="247">Sponte rogi flammas aut qua vada ceca timendum</l>
                <l xml:id="d002l248" n="248">Efficiunt amnem preceps, et amara subibo</l>
                <l xml:id="d002l249" n="249">Exulibus tormenta tuis, ut, magne, potentem</l>
                <l xml:id="d002l250" n="250">Te faciam, celerique Deo cum prole beatum,</l>
                <l xml:id="d002l251" n="251">Omnia perpetiar. tantum mea visa secundent</l>
                <l xml:id="d002l252" n="252">Dii faciles, uterique mei sit amena propago".</l>
                <l xml:id="d002l253" n="253">Dixerat, et, lachrymis vocem impedientibus, imum</l>
                <l xml:id="d002l254" n="254">Pressa thorum, lateri dextro resoluta, quievit.</l>
                <l xml:id="d002l255" n="255">At pius exultans genitor, timidusque sinistrum</l>
                <l xml:id="d002l256" n="256">Ne quid eat, celer e tepido sua membra cubili</l>
                <l xml:id="d002l257" n="257">Corripit intentus Superis et rebus agendis,</l>
                <l xml:id="d002l258" n="258">Utque erat impatiens somni, metuensque deorum,</l>
                <l xml:id="d002l259" n="259">Constitit ante sacrum Iovis, et sic, poplite flexo,</l>
                <l xml:id="d002l260" n="260">Pronus humi, precibus supplex exivit in istis.</l>
            </div1>
            <div1 xml:id="d003" type="section" decls="#md" met="H">
                <head>
                    <title>3</title>
                    <abbr>3</abbr>
                    <bibl source="digital">Tiziana Brolli</bibl>
                </head>
                <l xml:id="d003l1" n="1">"Iupiter omnipotens, celi moderator et ime</l>
                <l xml:id="d003l2" n="2">Telluris Stigiique lacus, qui stagna profundi</l>
                <l xml:id="d003l3" n="3">Lata maris terreque globum metiris et astra,</l>
                <l xml:id="d003l4" n="4">Qui Patris et Nati speciem cum Flamine sacro</l>
                <l xml:id="d003l5" n="5">Solus habes, nec forma triplex, sed trinus et idem</l>
                <l xml:id="d003l6" n="6">Integer es vultuque Deus spectaris in uno,</l>
                <l xml:id="d003l7" n="7">Idem perpetui residens in culmine troni,</l>
                <l xml:id="d003l8" n="8">Principiis et fine carens, et ab ethere summo</l>
                <l xml:id="d003l9" n="9">Cuncta videns, quem nulla dies aut lapsa vetustas,</l>
                <l xml:id="d003l10" n="10">Nec series annosa latet, tibi quodque futurum</l>
                <l xml:id="d003l11" n="11">Ante oculos positum est, et idem prescire laborat</l>
                <l xml:id="d003l12" n="12">Humanum frustra ingenium, nisi prodere certis</l>
                <l xml:id="d003l13" n="13">Auspiciis, Pater, ante velis, nec vertitur ordo</l>
                <l xml:id="d003l14" n="14">Fatorum, si te colui semperque putavi</l>
                <l xml:id="d003l15" n="15">Mente pium, si pura fides et prompta voluntas</l>
                <l xml:id="d003l16" n="16">Speravit prodesse Deum, nunc annue votis,</l>
                <l xml:id="d003l17" n="17">Dive, meis, dextroque libens, precor, omine firma</l>
                <l xml:id="d003l18" n="18">Quod mihi mens suadet, prolique intende future,</l>
                <l xml:id="d003l19" n="19">Progeniemque novam, que me patriosque penates</l>
                <l xml:id="d003l20" n="20">Et genus egregium superet maioribus actis</l>
                <l xml:id="d003l21" n="21">Bellipotens, neque vana mee, da, coniugis esse</l>
                <l xml:id="d003l22" n="22">Visa, precor. monstri tantum gravis absit imago,</l>
                <l xml:id="d003l23" n="23">Cum pariet. tuque alma parens, et filia Nati</l>
                <l xml:id="d003l24" n="24">Certa tui, Materque et Virgo puerpera, Celi</l>
                <l xml:id="d003l25" n="25">Ianua, que precibus semper deflectere iustis,</l>
                <l xml:id="d003l26" n="26">Redde michi facilem natum, vultuque benigno</l>
                <l xml:id="d003l27" n="27">Grata fave, propiusque meis accede rogatis".</l>
                <l xml:id="d003l28" n="28">Finierat, iamque orta dies; et clara rubebat</l>
                <l xml:id="d003l29" n="29">Purpureis aurora rotis, Pheboque sequente</l>
                <l xml:id="d003l30" n="30">Lucifer ex alto celum imperiosus habebat</l>
                <l xml:id="d003l31" n="31">Astra fugans, blandeque suos avis improba Niso</l>
                <l xml:id="d003l32" n="32">Tempestiva sonos, alti de culmine tecti,</l>
                <l xml:id="d003l33" n="33">Exultans in luce dabat, circumque volantes</l>
                <l xml:id="d003l34" n="34">Fundebant alacres cantus Pandione nate.</l>
                <l xml:id="d003l35" n="35">Tunc primum mirata suam Philomena sororem</l>
                <l xml:id="d003l36" n="36">Tam dulces iterare modos, magnique doloris</l>
                <l xml:id="d003l37" n="37">Oblitam rigidi scelus excusare mariti.</l>
                <l xml:id="d003l38" n="38">At procul horrifico detestans gaudia cantu</l>
                <l xml:id="d003l39" n="39">Nictimene, dubiumque canens in litore cornix</l>
                <l xml:id="d003l40" n="40">Abfuit, et dirum semper mortalibus omen</l>
                <l xml:id="d003l41" n="41">Bubonis vox rauca ferens, et queque volatu</l>
                <l xml:id="d003l42" n="42">Noctivago delirat avis, pia tecta refugit.</l>
                <l xml:id="d003l43" n="43">Iam quater, exhausto nocturna lampade cornu,</l>
                <l xml:id="d003l44" n="44">Evacuata suum totiens produxerat orbem</l>
                <l xml:id="d003l45" n="45">Cynthia, cum Nays generoso semine pregnans</l>
                <l xml:id="d003l46" n="46">Iam certum monstrabat onus, tumidoque latentem</l>
                <l xml:id="d003l47" n="47">Vix utero fetum et gremio capiebat onusto.</l>
                <l xml:id="d003l48" n="48">Obstupuit fecunda parens, cur tantus inesset</l>
                <l xml:id="d003l49" n="49">Visceribus tumor, aut gravida quis motus in alvo</l>
                <l xml:id="d003l50" n="50">Desuetus. timuit magici contagia morbi,</l>
                <l xml:id="d003l51" n="51">Concubitusque thori dubios, aut semine multo</l>
                <l xml:id="d003l52" n="52">Concepisse duos. nullus tamen occupat horror</l>
                <l xml:id="d003l53" n="53">Attonitam, nec plus equo gravis accidit illi</l>
                <l xml:id="d003l54" n="54">Sarcina, non roseos infecit pallida vultus,</l>
                <l xml:id="d003l55" n="55">Aut macie est rugata cutis, neque torva reluxit</l>
                <l xml:id="d003l56" n="56">Sidereis oculis, et vix tumuere papille;</l>
                <l xml:id="d003l57" n="57">Queque solet gravidas nimium vexare puellas</l>
                <l xml:id="d003l58" n="58">Ambitio, et crudis intendere fructibus ardens</l>
                <l xml:id="d003l59" n="59">Impetus, atque avide torrentes viscera flamme</l>
                <l xml:id="d003l60" n="60">Deseruere leves moderatis usibus artus.</l>
                <l xml:id="d003l61" n="61">Non illi sopor aut gravibus corrupta medullis</l>
                <l xml:id="d003l62" n="62">Blanda quies, non ore cibos aut vina repugnat</l>
                <l xml:id="d003l63" n="63">Sumere. frons eadem solitusque in pectore gestus</l>
                <l xml:id="d003l64" n="64">Mansit, et egregii species formosa decoris.</l>
                <l xml:id="d003l65" n="65">Labitur interea profugis iterata quadrigis</l>
                <l xml:id="d003l66" n="66">Multa dies, lucemque pari statione remittit</l>
                <l xml:id="d003l67" n="67">Post tenebras, noviesque suum iam diva triformis</l>
                <l xml:id="d003l68" n="68">Auxerat, alterno producens cornua vultu.</l>
                <l xml:id="d003l69" n="69">Iamque Dyonei relegens confinia mensis</l>
                <l xml:id="d003l70" n="70">Phebus Agenorei torrebat viscera Tauri,</l>
                <l xml:id="d003l71" n="71">Cum prope maturum perfecto semine fetum</l>
                <l xml:id="d003l72" n="72">Felicisque diem partus presensit adesse</l>
                <l xml:id="d003l73" n="73">Nympha Virens, famulisque operi de more paratis,</l>
                <l xml:id="d003l74" n="74">Marmoreum ingreditur thalamum, iam nocte fugata</l>
                <l xml:id="d003l75" n="75">Et subeunte die, modicoque agitata labore,</l>
                <l xml:id="d003l76" n="76">Deposuit gravitatis onus peperitque virilem</l>
                <l xml:id="d003l77" n="77">Ex utero fetum. qui postquam vagiit infans</l>
                <l xml:id="d003l78" n="78">Editus et magnam vagitu terruit aulam,</l>
                <l xml:id="d003l79" n="79">Virginis obsequio facili, natoque recepto</l>
                <l xml:id="d003l80" n="80">Functa parens, gaudensque simul, vix egra levavit</l>
                <l xml:id="d003l81" n="81">Membra thoro, nullum partu sensisse dolorem</l>
                <l xml:id="d003l82" n="82">Visa sibi, sed cauta suo monituque sororum</l>
                <l xml:id="d003l83" n="83">Ante cibis reficit ventrem, blandoque sopore</l>
                <l xml:id="d003l84" n="84">Instaurat vires; et quamvis aure notasset</l>
                <l xml:id="d003l85" n="85">Vagitum humanas solitum comprendere voces,</l>
                <l xml:id="d003l86" n="86">Ipsa tamen secum metuit, ne prodita somni</l>
                <l xml:id="d003l87" n="87">Esset imago sui monstrumque operosa tulisset,</l>
                <l xml:id="d003l88" n="88">Quale soporifera vidit conterrita nocte.</l>
                <l xml:id="d003l89" n="89">Mox iubet afferri natum, quem sedula nutrix</l>
                <l xml:id="d003l90" n="90">Prima ministrarum niveis iam provida vittis</l>
                <l xml:id="d003l91" n="91">Celatum et tepidis susceptum molliter undis</l>
                <l xml:id="d003l92" n="92">Poscenti dedit. ast illum iam luctus et ingens</l>
                <l xml:id="d003l93" n="93">Vagitu clamor solitis invaserat annis,</l>
                <l xml:id="d003l94" n="94">Qui, simul ac matrem vultu conspexit amico,</l>
                <l xml:id="d003l95" n="95">Obticuit, visamque oculis lustravit apertis</l>
                <l xml:id="d003l96" n="96">Miranti similis; subito et nova gaudia risu</l>
                <l xml:id="d003l97" n="97">Testatur velut inde suos agnosceret ortus.</l>
                <l xml:id="d003l98" n="98">Obstupuit gavisa parens, cur tantus in illo</l>
                <l xml:id="d003l99" n="99">Et vigor et magnos species diffusa per artus,</l>
                <l xml:id="d003l100" n="100">Que frons leta nimis, patrique simillimus esset.</l>
                <l xml:id="d003l101" n="101">Illa suos laudat vultus formeque decorem,</l>
                <l xml:id="d003l102" n="102">Nec saturare potest dulces in imagine visus.</l>
                <l xml:id="d003l103" n="103">Ut vero ancipites posuit de corde timores</l>
                <l xml:id="d003l104" n="104">Nimpha Virens, viditque suum certissima natum</l>
                <l xml:id="d003l105" n="105">Humanam in speciem, tunc illum lacte calenti</l>
                <l xml:id="d003l106" n="106">Mandat ali, quod iam nutrix delecta parabat</l>
                <l xml:id="d003l107" n="107">Uberibus pressura suis. vix tactus ab illa</l>
                <l xml:id="d003l108" n="108">Vagiit et clauso talem indignatus alumnam</l>
                <l xml:id="d003l109" n="109">Ore fugit, nec degeneres vult lambere mammas.</l>
                <l xml:id="d003l110" n="110">Maternis iterum tacuit porrectus in ulnis,</l>
                <l xml:id="d003l111" n="111">Atque iterum fixis matrem cognovit ocellis</l>
                <l xml:id="d003l112" n="112">Exiguus puer, immensum qui maximus orbem</l>
                <l xml:id="d003l113" n="113">Nunc quatis et Phrygii reparas Antenoris urbem.</l>
                <l xml:id="d003l114" n="114">Blanditur natoque sinus et pectora monstrat</l>
                <l xml:id="d003l115" n="115">Illa suo; risit gaudens, maternaque sensit</l>
                <l xml:id="d003l116" n="116">Ubera, que cupido sugens alterna palato</l>
                <l xml:id="d003l117" n="117">Lactis opem traxit, primisque alimenta sub annis</l>
                <l xml:id="d003l118" n="118">Inde tulit. tunc egregiam circumspicit edem</l>
                <l xml:id="d003l119" n="119">Iam satur, atque oculis lustrat per singula fixis,</l>
                <l xml:id="d003l120" n="120">Miraturque trabes et mille coloribus actos</l>
                <l xml:id="d003l121" n="121">Exterius muros, fulvumque in vestibus aurum</l>
                <l xml:id="d003l122" n="122">Et pictos in sede thoros. iam lenis ocellos,</l>
                <l xml:id="d003l123" n="123">Noctis in accessu et Phebo languente sub undis</l>
                <l xml:id="d003l124" n="124">Oceani, sopor explicitis irrepserat alis,</l>
                <l xml:id="d003l125" n="125">Et matrem famulasque pio iam somnus habebat</l>
                <l xml:id="d003l126" n="126">Obsequio fessas, primo cum tempore noctis,</l>
                <l xml:id="d003l127" n="127">Quo solet humanis maior se fundere membris</l>
                <l xml:id="d003l128" n="128">Blanda quies, venere Dee, quibus omnia fato</l>
                <l xml:id="d003l129" n="129">Debentur nostreque tenent dispendia vite,</l>
                <l xml:id="d003l130" n="130">Quarum que triplici referentem stamina nexu</l>
                <l xml:id="d003l131" n="131">Baiulat una colum: "Primis ego debita fatis</l>
                <l xml:id="d003l132" n="132">Sorte Deum tibi do, pueris prelate superbis,</l>
                <l xml:id="d003l133" n="133">Felices in luce moras et dulcia vite</l>
                <l xml:id="d003l134" n="134">Tempora. te magnus semper venerabitur orbis,</l>
                <l xml:id="d003l135" n="135">Te Ligures, Bardique comis in pectora longis,</l>
                <l xml:id="d003l136" n="136">Queque colit rapidis labentem molliter undis</l>
                <l xml:id="d003l137" n="137">Eridanum, gens blanda satis, tua signa timebit,</l>
                <l xml:id="d003l138" n="138">Et Patavus, Venetique omnis tibi serviet ora</l>
                <l xml:id="d003l139" n="139">Olim quam Phrygie post diruta Pergama Troie,</l>
                <l xml:id="d003l140" n="140">Condidit Antenor, patrie qui proditus arcem</l>
                <l xml:id="d003l141" n="141">Per medios fugit Danaos, atque incola primus</l>
                <l xml:id="d003l142" n="142">Dicitur his habitasse locis. sed Marte feroci</l>
                <l xml:id="d003l143" n="143">Hanc prius et latos igni populabere campos,</l>
                <l xml:id="d003l144" n="144">Donec prona tuis dudum adversata favebit</l>
                <l xml:id="d003l145" n="145">Imperiis, servire volens, et mite subibit</l>
                <l xml:id="d003l146" n="146">Sponte iugum. sic Tarvici contermina sedes</l>
                <l xml:id="d003l147" n="147">Se dabit, exultans domino favisse potenti.</l>
                <l xml:id="d003l148" n="148">Forsitan Adriacis inter vada rauca procellis</l>
                <l xml:id="d003l149" n="149">Illiricosque sinus gelidasve Aquilonibus alpes,</l>
                <l xml:id="d003l150" n="150">Que nunc frugiferis dives iacet insula campis,</l>
                <l xml:id="d003l151" n="151">Magnus ubi Scyticum perquirens Iulius orbem</l>
                <l xml:id="d003l152" n="152">Instituit comune Forum, tibi leta vacabit,</l>
                <l xml:id="d003l153" n="153">Accedetque tuis iam nobilis ora tropheis,</l>
                <l xml:id="d003l154" n="154">Si te cura feret tantis insistere rebus</l>
                <l xml:id="d003l155" n="155">Et labor indomitus. nec res erit ardua vires</l>
                <l xml:id="d003l156" n="156">Ostendisse tuas in apertis milite campis".</l>
                <l xml:id="d003l157" n="157">Dixerat, ac tereti producens stamina fuso</l>
                <l xml:id="d003l158" n="158">Fatali deprensa colo, sic talibus infit</l>
                <l xml:id="d003l159" n="159">Orsa modis: "Ego, que procerum regumque ducumque,</l>
                <l xml:id="d003l160" n="160">Atque humilis produco dies et secula vulgi</l>
                <l xml:id="d003l161" n="161">Lege pia, nullique licet pervertere nostrum</l>
                <l xml:id="d003l162" n="162">Arbitrium, nec quid divum sacer exigat ordo</l>
                <l xml:id="d003l163" n="163">Mortali prescire datum est aut frangere causas,</l>
                <l xml:id="d003l164" n="164">Spondeo multa tuis felicia tempora fatis,</l>
                <l xml:id="d003l165" n="165">Magne puer. neque te paucis inimica diebus</l>
                <l xml:id="d003l166" n="166">Persequar. in longos ducam tua fila recessus</l>
                <l xml:id="d003l167" n="167">Et vite monumenta tue. tu discute quantus</l>
                <l xml:id="d003l168" n="168">Vivendi sit blandus amor, ne forte repensans</l>
                <l xml:id="d003l169" n="169">Nostra sub adversis feralia dona tributis</l>
                <l xml:id="d003l170" n="170">Devoveas natale tuum. tamen acre subibis</l>
                <l xml:id="d003l171" n="171">Sollicite regionis iter. sic lege deorum</l>
                <l xml:id="d003l172" n="172">Sancitum est, ut magna luens delicta parentum</l>
                <l xml:id="d003l173" n="173">Laomedontee solvas periuria gentis.</l>
                <l xml:id="d003l174" n="174">Hec ego Parcarum Lachesis comes una tuarum</l>
                <l xml:id="d003l175" n="175">Polliceor tibi, iuste puer, maiusque parari</l>
                <l xml:id="d003l176" n="176">Predico virtute decus, nisi summa potestas</l>
                <l xml:id="d003l177" n="177">Impedit, aut michi ficta refert non verus Apollo".</l>
                <l xml:id="d003l178" n="178">Tertia iam celeres dabat in sermone loquellas</l>
                <l xml:id="d003l179" n="179">Atropos, et verbis repetens exibat in istis:</l>
                <l xml:id="d003l180" n="180">"Si tibi, nate puer, tantos dignatur honores</l>
                <l xml:id="d003l181" n="181">Rex Superum, nostreque iubent accedere sortes</l>
                <l xml:id="d003l182" n="182">Felices in luce moras, cur improba vates</l>
                <l xml:id="d003l183" n="183">Fata moror previsa Deis? non dulce negabo</l>
                <l xml:id="d003l184" n="184">Obsequium, nec seva nimis tua fila recidam</l>
                <l xml:id="d003l185" n="185">Funeris ante diem, neque pollice dicar acerbo</l>
                <l xml:id="d003l186" n="186">Extinxisse caput tam nobile, sola mearum</l>
                <l xml:id="d003l187" n="187">Crudelis, discorsque animis et lege sororum.</l>
                <l xml:id="d003l188" n="188">Non sic nostra solent alternas rebus agendis</l>
                <l xml:id="d003l189" n="189">Fundere regna vices. una est eademque voluntas</l>
                <l xml:id="d003l190" n="190">Fixa tribus. vivas etiam tu munere nostro,</l>
                <l xml:id="d003l191" n="191">Dive puer, tibi certa meum promitto favorem,</l>
                <l xml:id="d003l192" n="192">Et tardas ad fata manus. non stamina levi</l>
                <l xml:id="d003l193" n="193">Fusa colo, neque fila brevi statione recludam,</l>
                <l xml:id="d003l194" n="194">Longa sed in senium dabitur tibi gratior etas,</l>
                <l xml:id="d003l195" n="195">Longevusque dies, quantum sinet ardua tellus,</l>
                <l xml:id="d003l196" n="196">Commixtusque liquor calido contrarius igni,</l>
                <l xml:id="d003l197" n="197">Quique alit interius iunctos compagibus artus,</l>
                <l xml:id="d003l198" n="198">Celestis vigor, aut quantum vixisse pigebit.</l>
                <l xml:id="d003l199" n="199">Heu! heu! quam misere nimium sitis anxia vite</l>
                <l xml:id="d003l200" n="200">Delirat, quotiens profugos a morte recessus</l>
                <l xml:id="d003l201" n="201">Expetit, et longos votis gravioribus annos</l>
                <l xml:id="d003l202" n="202">Perpetuumque cupit mundi tolerare laborem.</l>
                <l xml:id="d003l203" n="203">Devovet ille Deus, nec quantum intelligit amens</l>
                <l xml:id="d003l204" n="204">Prescit evi, quam sollicitis sit plena latebris</l>
                <l xml:id="d003l205" n="205">Ista dies, quantum supera qui presidet arce</l>
                <l xml:id="d003l206" n="206">Iuppiter, aut summi quam vasta potentia celi.</l>
                <l xml:id="d003l207" n="207">At tu mente sacer cupias quodcunque necesse est,</l>
                <l xml:id="d003l208" n="208">Fasque homini, nec degeneres in tempora questus</l>
                <l xml:id="d003l209" n="209">Concipies. satis est paucos virtutis in umbra</l>
                <l xml:id="d003l210" n="210">Exegisse dies. at longos turpiter annos</l>
                <l xml:id="d003l211" n="211">Crudelis fovet, et sceleri male vivitur, evo</l>
                <l xml:id="d003l212" n="212">Utaris sine labe tuo. surgentibus annis</l>
                <l xml:id="d003l213" n="213">Consurget pietatis opus. non sceptra tenenti</l>
                <l xml:id="d003l214" n="214">Sevities, non iniuste vis apta rapine,</l>
                <l xml:id="d003l215" n="215">Non auri sceleratus amor, neque dira placebit</l>
                <l xml:id="d003l216" n="216">Fraus tibi, sed magnis virtus exercita rebus,</l>
                <l xml:id="d003l217" n="217">Iustitie decor et pietas armata severis</l>
                <l xml:id="d003l218" n="218">Legibus, invictique animi servata iuvabit</l>
                <l xml:id="d003l219" n="219">Alma fides. te, cum profugos exibis in hostes,</l>
                <l xml:id="d003l220" n="220">Non furor, aut acris pendens victoria belli</l>
                <l xml:id="d003l221" n="221">Precipitem trahat, et modico polluta cruore</l>
                <l xml:id="d003l222" n="222">Sit mitis parcendo manus. producere letum</l>
                <l xml:id="d003l223" n="223">Degeneris, victumque pii est servare nocentem.</l>
                <l xml:id="d003l224" n="224">Tu tamen, extremos quamvis tibi spondeat annos</l>
                <l xml:id="d003l225" n="225">Nostra cohors, longeque paret confinia vite,</l>
                <l xml:id="d003l226" n="226">Regnorum ancipites casus, bellique tumultum,</l>
                <l xml:id="d003l227" n="227">Magne, time, nec te cunctis expone periclis,</l>
                <l xml:id="d003l228" n="228">Multorum previsa salus. nam sepe repugnant</l>
                <l xml:id="d003l229" n="229">Discordes in lege vices, et fallitur ordo</l>
                <l xml:id="d003l230" n="230">Fatorum, quotiens nostre, temerarius, auctor</l>
                <l xml:id="d003l231" n="231">Sortis, eget vetitumque bibit de cortice succum".</l>
                <l xml:id="d003l232" n="232">Finierat, facilique trahens cunabula motu,</l>
                <l xml:id="d003l233" n="233">"Exaudis hec verba, puer? num suspicis", inquit,</l>
                <l xml:id="d003l234" n="234">"Que tibi dona damus?" tunc lumina concitus infans</l>
                <l xml:id="d003l235" n="235">Sustulit, et modico testatus gaudia risu</l>
                <l xml:id="d003l236" n="236">Annuit, his visus capitis movisse cacumen.</l>
                <l xml:id="d003l237" n="237">Talibus, excusso nimium perterrita somno,</l>
                <l xml:id="d003l238" n="238">Expavit matrona potens, que turba sororum</l>
                <l xml:id="d003l239" n="239">Esset, et humanas dudum meditata figuras,</l>
                <l xml:id="d003l240" n="240">Quam vocet, ignorat. vultus tamen ipsa decoros</l>
                <l xml:id="d003l241" n="241">Sydereosque genis oculos, formeque nitorem</l>
                <l xml:id="d003l242" n="242">Miratur, comitesque putat venisse sacrorum.</l>
                <l xml:id="d003l243" n="243">Et quantum studiosa cupit cognoscere, tantum</l>
                <l xml:id="d003l244" n="244">Nota minus facies et cognita nomina fiunt.</l>
                <l xml:id="d003l245" n="245">Tunc magis extimuit, natumque animosa relato</l>
                <l xml:id="d003l246" n="246">Occulit amplexu, quam sic affata dearum</l>
                <l xml:id="d003l247" n="247">Prima comes: "ne furta time, dulcisve rapinam</l>
                <l xml:id="d003l248" n="248">Depositi. non hec nostri suscepta laboris</l>
                <l xml:id="d003l249" n="249">Cura fuit pia, nec tales ad sacra venimus.</l>
                <l xml:id="d003l250" n="250">Nos pius ex alto divum rex misit Olimpo.</l>
                <l xml:id="d003l251" n="251">Causa vie puer iste tuus, quem fata secundis</l>
                <l xml:id="d003l252" n="252">Ominibus servare parant et tollere, quantum</l>
                <l xml:id="d003l253" n="253">Sanctio nostra sinet. nec tu prescire labora</l>
                <l xml:id="d003l254" n="254">Maiestas quid summa velit. que diximus illi,</l>
                <l xml:id="d003l255" n="255">Scire datum. sed cum nato gaudebis adulto,</l>
                <l xml:id="d003l256" n="256">Tunc tibi certa cies, felixque vocabere mater.</l>
                <l xml:id="d003l257" n="257">Non hec mortalis facies, neque Cholchidis arte</l>
                <l xml:id="d003l258" n="258">Prodita turba sumus. nobis divina potestas</l>
                <l xml:id="d003l259" n="259">Insita mortales operoso sidere cursus</l>
                <l xml:id="d003l260" n="260">Disponit, rerumque vices trahit ordine certo.</l>
                <l xml:id="d003l261" n="261">Nos cohibet tamen, aut fieri vult ipsa nocere</l>
                <l xml:id="d003l262" n="262">Que novit ventura solo. Iovis arguit omne</l>
                <l xml:id="d003l263" n="263">Imperium, vertique nequit quod summa potestas</l>
                <l xml:id="d003l264" n="264">Esse iubet. neu te falli sub imagine ficta</l>
                <l xml:id="d003l265" n="265">Nympha time. nos turba sumus, que clausa sub ista</l>
                <l xml:id="d003l266" n="266">Fata colo, vitas hominum, stata, iura tenemus</l>
                <l xml:id="d003l267" n="267">Lege pia". simul ipsa colum fusique relapsum</l>
                <l xml:id="d003l268" n="268">Pondus et adductos ter circum stamina nexus</l>
                <l xml:id="d003l269" n="269">Ostendit. simul ora dee vultusque sororum</l>
                <l xml:id="d003l270" n="270">Evanuere oculis Nymphe. stetit equore qualis</l>
                <l xml:id="d003l271" n="271">Navita fulmineo quem mille tonitrua celo</l>
                <l xml:id="d003l272" n="272">Incutiunt, aut qualis apes, quam sepe lacerti</l>
                <l xml:id="d003l273" n="273">Effigies umbrosa quatit. vixque obfuit illi</l>
                <l xml:id="d003l274" n="274">Corde pavor. tantum metuit natoque sibique</l>
                <l xml:id="d003l275" n="275">Fida parens. at cum reduci se mente recepit,</l>
                <l xml:id="d003l276" n="276">Felices ad vota deos, operisque laborem</l>
                <l xml:id="d003l277" n="277">Exorat, tacitoque libens hec pectore condit.</l>
            </div1>
            <div1 xml:id="d004" type="section" decls="#md" met="H">
                <head>
                    <title>4</title>
                    <abbr>4</abbr>
                    <bibl source="digital">Tiziana Brolli</bibl>
                </head>
                <l xml:id="d004l1" n="1">Excitat interea Patavos iam seva trahentes</l>
                <l xml:id="d004l2" n="2">Bella furor, maiorque animis et mente superba</l>
                <l xml:id="d004l3" n="3">Ira fremit, que post habitum sopita triumphum,</l>
                <l xml:id="d004l4" n="4">Ut cecidit gravibus turrita Colonia muris</l>
                <l xml:id="d004l5" n="5">Marte Phrygum, quibus Euganei fluit unda Timavi,</l>
                <l xml:id="d004l6" n="6">Languebat, mitesque viris dabat egra furores.</l>
                <l xml:id="d004l7" n="7">Nam qualis Thebana nurus cum sacra Lieo</l>
                <l xml:id="d004l8" n="8">Digna facit, visasque ciet clamore sorores,</l>
                <l xml:id="d004l9" n="9">Et gravis Ogigio bacchatur squallida ritu,</l>
                <l xml:id="d004l10" n="10">Talis ab insano vates oppressa tumultu</l>
                <l xml:id="d004l11" n="11">Per medios agitur cetus cursusque viarum,</l>
                <l xml:id="d004l12" n="12">Et tali sermone refert: "Quid, Dardana pubes,</l>
                <l xml:id="d004l13" n="13">Hectoreum genus et magnos a stirpe parentes</l>
                <l xml:id="d004l14" n="14">Incassum neglecta vocas? iam clara propago</l>
                <l xml:id="d004l15" n="15">Scaligeros erexit avos, et nobile germen</l>
                <l xml:id="d004l16" n="16">Venit ab his, cuius manibus patiere rapinas</l>
                <l xml:id="d004l17" n="17">Et nocuas in tecta faces. hic alter Achilles,</l>
                <l xml:id="d004l18" n="18">Hic iterum Phrygios superabit Marte nepotes.</l>
                <l xml:id="d004l19" n="19">Illum etiam multos adversum sponte per annos</l>
                <l xml:id="d004l20" n="20">Prona tibi regem efficies, et mite subibis</l>
                <l xml:id="d004l21" n="21">Illius imperium, quotiens ego federa cerno</l>
                <l xml:id="d004l22" n="22">Pacta sibi lesamque fidem. nunc, egra iuventus,</l>
                <l xml:id="d004l23" n="23">Tolle moras, bellumque para, dum proditus infans</l>
                <l xml:id="d004l24" n="24">Vagit adhuc tener in cunis, atque ubera lactat,</l>
                <l xml:id="d004l25" n="25">Nec vires habet. egregium cum prole nocenti</l>
                <l xml:id="d004l26" n="26">Perde genus, dirumque tibi cape, dum potes, hostem".</l>
                <l xml:id="d004l27" n="27">Talibus illa furens dictis in pectora vulgi</l>
                <l xml:id="d004l28" n="28">Invidiam tacitumque serit cum tabe venenum.</l>
                <l xml:id="d004l29" n="29">Inde latens odium, positam quoque suscitat iram,</l>
                <l xml:id="d004l30" n="30">Atque animos ad bella truces et inertia Troum</l>
                <l xml:id="d004l31" n="31">Membra quatit, monitisque illos accendit amaris.</l>
                <l xml:id="d004l32" n="32">Scinditur ambiguo tandem vesana tumultu</l>
                <l xml:id="d004l33" n="33">Plebs Anthenoreos referens ab origine fastus,</l>
                <l xml:id="d004l34" n="34">Certatimque omnes vario sermone trahuntur.</l>
                <l xml:id="d004l35" n="35">Namque alii, quibus egra dabat iam corda senectus,</l>
                <l xml:id="d004l36" n="36">Arma viris sumenda negant, et cruda reponi</l>
                <l xml:id="d004l37" n="37">Hinc odia ac sevas, moderato pectore, flammas</l>
                <l xml:id="d004l38" n="38">Persuadent, pacique datos servare penates,</l>
                <l xml:id="d004l39" n="39">Et laribus torpere suis, cumque hoste pacisci</l>
                <l xml:id="d004l40" n="40">Tranquillos in luce dies. pars magna popelli,</l>
                <l xml:id="d004l41" n="41">Plena mero multumque ferens in pectore Bacchum,</l>
                <l xml:id="d004l42" n="42">Increpat hos, penitusque nove servanda Sibille</l>
                <l xml:id="d004l43" n="43">Dicta monent. neque enim tales sine numine voces</l>
                <l xml:id="d004l44" n="44">Effudisse illam referunt. dum magna loquuntur</l>
                <l xml:id="d004l45" n="45">Verba, nimis acuunt animos, et fortia iactant</l>
                <l xml:id="d004l46" n="46">Viribus acta suis, ferrum flammasque minantur.</l>
                <l xml:id="d004l47" n="47">At proceres maiorque gradus, quos alta superbit</l>
                <l xml:id="d004l48" n="48">Dives origo patrum, faciles ad regna decusque</l>
                <l xml:id="d004l49" n="49">Assensere animis populi, bellumque nefandum</l>
                <l xml:id="d004l50" n="50">Marmoreo statuere duci. iam plebis et omne</l>
                <l xml:id="d004l51" n="51">Nobilium genus, hinc iuvenes, hinc firma senectus</l>
                <l xml:id="d004l52" n="52">In medio coiere foro, nitidisque sub armis</l>
                <l xml:id="d004l53" n="53">Emicuisse iuvat. primi data signa tulerunt</l>
                <l xml:id="d004l54" n="54">Armorum bellique duces. subit inde libenti</l>
                <l xml:id="d004l55" n="55">Vectus equo miles, levibusque onerata sagittis</l>
                <l xml:id="d004l56" n="56">Turba nocens, pedes hinc sequitur clypeataque multis</l>
                <l xml:id="d004l57" n="57">Agmina densa viris. Siculo velut acta colono</l>
                <l xml:id="d004l58" n="58">Luxuriosa seges mediis turgescit in arvis,</l>
                <l xml:id="d004l59" n="59">In medio cristata cohors, populique fidelis</l>
                <l xml:id="d004l60" n="60">Ardet amor, cui Berta suis provecta quadrigis</l>
                <l xml:id="d004l61" n="61">Argumentum ingens palme, facilisque iuvamen</l>
                <l xml:id="d004l62" n="62">Presidii servanda datur. stat fixa supino</l>
                <l xml:id="d004l63" n="63">Robore trabs, solioque super fundata superbo</l>
                <l xml:id="d004l64" n="64">Casibus in dubiis fides consulta. quaternis</l>
                <l xml:id="d004l65" n="65">Vecta rotis trahitur facili conamine moles,</l>
                <l xml:id="d004l66" n="66">Quam circum delecta manus vulgique corona</l>
                <l xml:id="d004l67" n="67">Plaudit ovans, fidoque datum custode tuentur</l>
                <l xml:id="d004l68" n="68">Depositum. quotiens belli furor impius urget</l>
                <l xml:id="d004l69" n="69">Irarum stimulos pugne, coit omnis in unum</l>
                <l xml:id="d004l70" n="70">Turba frequens, circumque illi clamore feruntur.</l>
                <l xml:id="d004l71" n="71">Ac velut Idalie volucres, cum cardine verso</l>
                <l xml:id="d004l72" n="72">Eolis aula fremit, raucoque superbus hiatu</l>
                <l xml:id="d004l73" n="73">Fundit Hyperboreas non levis Aquarius urnas,</l>
                <l xml:id="d004l74" n="74">Ripheasque nives Auster quatit ethere ab alto,</l>
                <l xml:id="d004l75" n="75">Densantur simul et, facto tamen ordine cetu,</l>
                <l xml:id="d004l76" n="76">Servandum aspiciunt regem, ne turbidus illi</l>
                <l xml:id="d004l77" n="77">Obsit ab imbre polus; laxis modo protegit alis</l>
                <l xml:id="d004l78" n="78">Que potuit, servansque ducem sperare videtur.</l>
                <l xml:id="d004l79" n="79">Hic olim decus et populis venerabile sacrum</l>
                <l xml:id="d004l80" n="80">Currus erat, quem sepe trahens, procul hoste fugato,</l>
                <l xml:id="d004l81" n="81">Victor ad egregios, divum spolia ampla, penates</l>
                <l xml:id="d004l82" n="82">Perduxit, temploque locans hec prodidit alto.</l>
                <l xml:id="d004l83" n="83">Iam procul Euganeis Patavorum exercitus ingens</l>
                <l xml:id="d004l84" n="84">Menibus exierat, latisque ardebat in agris</l>
                <l xml:id="d004l85" n="85">Armorum decor et fulva sub casside miles,</l>
                <l xml:id="d004l86" n="86">Iam iuvenum delecta manus, nullique coacti,</l>
                <l xml:id="d004l87" n="87">Nonnulli venere senes et mixta sub illis</l>
                <l xml:id="d004l88" n="88">Pubertas animosa viris. vix mater euntem</l>
                <l xml:id="d004l89" n="89">Impedit amplexa natum. gemit altera fratrem</l>
                <l xml:id="d004l90" n="90">Imbelli fugisse toga. stat tanta cupido</l>
                <l xml:id="d004l91" n="91">Scaligerum delere genus. iam proximus urbi</l>
                <l xml:id="d004l92" n="92">Adventabat eques Phrygius, quam dulcibus undis</l>
                <l xml:id="d004l93" n="93">Pene fluens Retro secat hinc, rigat inde Bachillus</l>
                <l xml:id="d004l94" n="94">Fontibus e geminis. at cum tua menia linquunt</l>
                <l xml:id="d004l95" n="95">Non procul a muris uno duo flumina tractu</l>
                <l xml:id="d004l96" n="96">Conveniunt miscentque duos in fluctibus amnes.</l>
                <l xml:id="d004l97" n="97">Hi fama indecores tantum sua nomina celant</l>
                <l xml:id="d004l98" n="98">Mitis Athes vastaque means de rupe Tymavus,</l>
                <l xml:id="d004l99" n="99">Quos inter velut agna duos urbs parva leones</l>
                <l xml:id="d004l100" n="100">Victa iacet, mutatque duces alterna superbos.</l>
                <l xml:id="d004l101" n="101">Hanc Patavus subit et magno plebs fessa tumultu,</l>
                <l xml:id="d004l102" n="102">Ingentemque trahunt secum moderamine currum.</l>
                <l xml:id="d004l103" n="103">Postquam epulis somnoque datam sub nocte quietem</l>
                <l xml:id="d004l104" n="104">Composuere viri membris facilesque labori</l>
                <l xml:id="d004l105" n="105">Assumpsere animos, celeri producta rotatu</l>
                <l xml:id="d004l106" n="106">Signa movet gravibus moles operosa rapinis,</l>
                <l xml:id="d004l107" n="107">Ac iubet hinc acies et classica seva moveri.</l>
                <l xml:id="d004l108" n="108">Tunc alacres exire parant et sole recepto</l>
                <l xml:id="d004l109" n="109">Laomedontiade foribus mittuntur apertis,</l>
                <l xml:id="d004l110" n="110">Inde iter ad trepidam convertunt Marmoris urbem,</l>
                <l xml:id="d004l111" n="111">Que tibi nunc patrios servat defensa penates,</l>
                <l xml:id="d004l112" n="112">Magne Canis, claramque refert ab origine gentem.</l>
                <l xml:id="d004l113" n="113">Quo properas vesana manus? quo te furor amens</l>
                <l xml:id="d004l114" n="114">Precipitem trahit immensum pulsare cacumen</l>
                <l xml:id="d004l115" n="115">Indolis egregie? nescis ignara futurum</l>
                <l xml:id="d004l116" n="116">Quid tibi fata parent. hac est de stirpe vocandus</l>
                <l xml:id="d004l117" n="117">Dux tibi, quem misero nondum pater optimus orbi</l>
                <l xml:id="d004l118" n="118">Prodidit, illius fatis melioribus ortum</l>
                <l xml:id="d004l119" n="119">Certus agens. hic quem cunis vagire superbis</l>
                <l xml:id="d004l120" n="120">Nunc vates insana canit, germanus et illo</l>
                <l xml:id="d004l121" n="121">Fratre minor; tam fata suis sunt aspera votis.</l>
                <l xml:id="d004l122" n="122">Iamque fatigatis humili sub sole maniplis,</l>
                <l xml:id="d004l123" n="123">Ventum erat in planum, flavas ubi pulsat arenas</l>
                <l xml:id="d004l124" n="124">Cultor inops, sterilesque rotat sub pulvere glebas,</l>
                <l xml:id="d004l125" n="125">Gratior hospitibus sedes, quam molliter Alpo</l>
                <l xml:id="d004l126" n="126">Uberibus fecundat aquis. hic fessa reponi</l>
                <l xml:id="d004l127" n="127">Signa iubet, tardamque gravi sub pondere molem</l>
                <l xml:id="d004l128" n="128">Dux prior, inque novis tentoria figere ripis</l>
                <l xml:id="d004l129" n="129">Hortatur, sociosque levi moderamine tractat,</l>
                <l xml:id="d004l130" n="130">At vigil insomnes iam dudum pectore curas</l>
                <l xml:id="d004l131" n="131">Involvens pater Albertus, quibus ipse furentes</l>
                <l xml:id="d004l132" n="132">Dardanidas lenire modis, ac flectere posset</l>
                <l xml:id="d004l133" n="133">Aspera corda Phrygum, et belli vitare ruinam,</l>
                <l xml:id="d004l134" n="134">Nunc hinc nunc illinc montem quatit; icta securi</l>
                <l xml:id="d004l135" n="135">Qualis acer pinusve operi labefacta supremo,</l>
                <l xml:id="d004l136" n="136">In dubio est qua parte cadat. nam viribus impar</l>
                <l xml:id="d004l137" n="137">Oppugnare Phrygas, bellumque attollere contra</l>
                <l xml:id="d004l138" n="138">Innumeras acies, ardensque in prelia vulgus</l>
                <l xml:id="d004l139" n="139">Inde manere truces gladios, hostemque superbum</l>
                <l xml:id="d004l140" n="140">Posse pati timet et patrias tutarier arces.</l>
                <l xml:id="d004l141" n="141">Hinc fraudes cecosque dolos molitur et omne</l>
                <l xml:id="d004l142" n="142">Insidie genus. at tantis obstare periclis</l>
                <l xml:id="d004l143" n="143">[Is] neque vi, nec fraude potest. scit quantus in auro</l>
                <l xml:id="d004l144" n="144">Est vigor et Phrygias qualis solet urere mentes</l>
                <l xml:id="d004l145" n="145">Ambitus. Heu nimium preceps ad blanda cupido</l>
                <l xml:id="d004l146" n="146">Nos trahit et votis nunquam satiabilis heret</l>
                <l xml:id="d004l147" n="147">Humanis. hec visa placet tutissima regno</l>
                <l xml:id="d004l148" n="148">Materies. tunc ingenti promotus ab ira</l>
                <l xml:id="d004l149" n="149">Ductores belli summos proceresque verendos</l>
                <l xml:id="d004l150" n="150">Pollicitis onerat donis, atque aggerat auro,</l>
                <l xml:id="d004l151" n="151">Utque citi redeant placidis sermonibus orat.</l>
                <l xml:id="d004l152" n="152">Illi exultantes, spoliis auroque recepto,</l>
                <l xml:id="d004l153" n="153">Castra movent, repetuntque suos cum plebe penates.</l>
                <l xml:id="d004l154" n="154">Non ego te molles olim, Ceneia, iactus</l>
                <l xml:id="d004l155" n="155">Mirantem arguerim, nec que tibi poma rotabat</l>
                <l xml:id="d004l156" n="156">Hyppomenes legisse palam, nam sexus et ardens</l>
                <l xml:id="d004l157" n="157">Visceribus persuasit amor, neque divite nimbo</l>
                <l xml:id="d004l158" n="158">Corruptam Acrisii natam pluvioque metallo;</l>
                <l xml:id="d004l159" n="159">Sed magis atque magis mirer fortissima Teucrum</l>
                <l xml:id="d004l160" n="160">Pectora, et ingentes animos, quibus ardua quondam</l>
                <l xml:id="d004l161" n="161">Graiorum virtus bello vix acta bilustri,</l>
                <l xml:id="d004l162" n="162">Ostitit, obscenis animum infecisse tributis.</l>
                <l xml:id="d004l163" n="163">Heus ubi te, venerande puer, post tanta reliqui</l>
                <l xml:id="d004l164" n="164">Scripta vagus, traxique tuas ab origine laudes?</l>
                <l xml:id="d004l165" n="165">Da veniam. nunc cepta libens exorsa resumo,</l>
                <l xml:id="d004l166" n="166">Teque tuosque meo cum carmine prosequor ortus.</l>
                <l xml:id="d004l167" n="167">Interdum veterata novis servare figuris</l>
                <l xml:id="d004l168" n="168">Acta licet.</l>
                <l xml:id="d004l169" n="169">Iam tibi signiferis occurrens motibus annus</l>
                <l xml:id="d004l170" n="170">Creverat, et natale tuum signabat uterque</l>
                <l xml:id="d004l171" n="171">Consul, ab incepto repetens sua tempora regno,</l>
                <l xml:id="d004l172" n="172">Cum festina tuis accedens gloria membris</l>
                <l xml:id="d004l173" n="173">Signa dedit manifesta fide, nam plurimus herens</l>
                <l xml:id="d004l174" n="174">In vultu pater, egregium dedit ipse nitorem,</l>
                <l xml:id="d004l175" n="175">Purpureasque in fronte genas. et tempore parvo</l>
                <l xml:id="d004l176" n="176">Mira lacertorum moles, humerique, manusque</l>
                <l xml:id="d004l177" n="177">Desueto crevere modo. non verba ligatis</l>
                <l xml:id="d004l178" n="178">Imperfecta sonis, sed iam intellecta loquaci</l>
                <l xml:id="d004l179" n="179">Ore dabas. iam tota tibi deprensa supellex</l>
                <l xml:id="d004l180" n="180">Nominibus certis, et nota vocabula rerum.</l>
                <l xml:id="d004l181" n="181">Tu medios inter proceres et lauta vocatus</l>
                <l xml:id="d004l182" n="182">Prandia, iam noti semper genitoris adibas</l>
                <l xml:id="d004l183" n="183">Ora prius, fixisque illum scrutatus ocellis,</l>
                <l xml:id="d004l184" n="184">Quid velit, in patrium flagrabas semper amorem</l>
                <l xml:id="d004l185" n="185">Et coram astabas vultu venerabilis illo,</l>
                <l xml:id="d004l186" n="186">Imperiis parere volens. iam tertia messis</l>
                <l xml:id="d004l187" n="187">Venerat et ter musta suis stillata racemis</l>
                <l xml:id="d004l188" n="188">Spumabant impressa cadis, cum maior adultis</l>
                <l xml:id="d004l189" n="189">Incaluit virtus membris. non suppara cecis</l>
                <l xml:id="d004l190" n="190">Facta magisteriis, neque fuso baltheus auro,</l>
                <l xml:id="d004l191" n="191">Grata tibi, non que tenues distringit amictus</l>
                <l xml:id="d004l192" n="192">Zona nitens, calative leves. iuvat arma videre</l>
                <l xml:id="d004l193" n="193">Cristatasque iubis galeas, ensemque micantem,</l>
                <l xml:id="d004l194" n="194">Aut spumantis equi cursum. non terruit aures</l>
                <l xml:id="d004l195" n="195">Tibia, non stridor lituum clangorque tubarum,</l>
                <l xml:id="d004l196" n="196">Timpanave, aut bellis aptus sonus eris acuti.</l>
                <l xml:id="d004l197" n="197">Tu, quociens fletu puerili more dolebas,</l>
                <l xml:id="d004l198" n="198">Diceris his tacuisse sonis. non dulcia tantum</l>
                <l xml:id="d004l199" n="199">Verba, nec infuse materna voce iuvabant</l>
                <l xml:id="d004l200" n="200">Blanditie, quantum strepitus, Cibeleaque mater</l>
                <l xml:id="d004l201" n="201">Ideis pulsata iugis. iam mollia tedet</l>
                <l xml:id="d004l202" n="202">Iussa pati, iam femineas exosus habenas,</l>
                <l xml:id="d004l203" n="203">Te celerem ad patrios monitos, cetusque viriles</l>
                <l xml:id="d004l204" n="204">Sponte rapis, docilemque novis te moribus offers.</l>
                <l xml:id="d004l205" n="205">At pater egregius pueriles concipit ausus,</l>
                <l xml:id="d004l206" n="206">Et secum ammirans tacita sub mente volutat,</l>
                <l xml:id="d004l207" n="207">Quanta tui virtus animi, quam nobile robur,</l>
                <l xml:id="d004l208" n="208">Quantus in ingenio vigor est, quam blanda tuorum</l>
                <l xml:id="d004l209" n="209">Membrorum moles, spatio ut superaddita parvo</l>
                <l xml:id="d004l210" n="210">Vis festina tuis increverit ardua membris.</l>
                <l xml:id="d004l211" n="211">Iam stupet et, tali gaudens letatur alumno,</l>
                <l xml:id="d004l212" n="212">Mente Deum lustrans, neque enim sine numine talem</l>
                <l xml:id="d004l213" n="213">Progeniem venisse putat. memor inde notati</l>
                <l xml:id="d004l214" n="214">Temporis, excusso cum coniux territa somno</l>
                <l xml:id="d004l215" n="215">Retulit, horrendum dictu et mirabile monstrum,</l>
                <l xml:id="d004l216" n="216">Visa sibi peperisse canem, qui magnus et acer</l>
                <l xml:id="d004l217" n="217">Incurret totum validis latratibus orbem.</l>
                <l xml:id="d004l218" n="218">Omnia propositis firmat solemnia votis,</l>
                <l xml:id="d004l219" n="219">Impositumque prius nomen tibi mutat et addit,</l>
                <l xml:id="d004l220" n="220">Magnus ut hinc dicare Canis, nam consona rebus</l>
                <l xml:id="d004l221" n="221">Nomina sepe solent veras predicere causas.</l>
                <l xml:id="d004l222" n="222">Tu puer ad patrios semper tua lumina vultus</l>
                <l xml:id="d004l223" n="223">Flectebas. quotiens illum domus ampla tenebat</l>
                <l xml:id="d004l224" n="224">Herebas lateri comes, et qua leniter ibat</l>
                <l xml:id="d004l225" n="225">Tu quoque, et interdum gremio compressus amato</l>
                <l xml:id="d004l226" n="226">Dulcia purpureis figebas oscula labris.</l>
                <l xml:id="d004l227" n="227">Nec minus ille tuis exultat moribus, ardens</l>
                <l xml:id="d004l228" n="228">Plus equa gravitate, pater. nam mollia tecum</l>
                <l xml:id="d004l229" n="229">Ocia sepe trahens, secessit ab agmine fido</l>
                <l xml:id="d004l230" n="230">Nobilium, ludisque movens puerile iocosis</l>
                <l xml:id="d004l231" n="231">Certamen, nunc te rapido contendere cursu</l>
                <l xml:id="d004l232" n="232">Invitat, teretemque pilam pulsare rotatis</l>
                <l xml:id="d004l233" n="233">Ictibus, aut agiles iactu versare lapillos;</l>
                <l xml:id="d004l234" n="234">Sive etate pares animoso brachia nexu</l>
                <l xml:id="d004l235" n="235">Inseruere tibi, vires hortatur et urget,</l>
                <l xml:id="d004l236" n="236">Fallere iam fraudesque docet, preque omnibus unum</l>
                <l xml:id="d004l237" n="237">Te laudat, fratresque tuos superasse fatetur.</l>
                <l xml:id="d004l238" n="238">Exin te geminis susceptum molliter ulnis</l>
                <l xml:id="d004l239" n="239">Amplexu fovet et magnum testatur amorem</l>
                <l xml:id="d004l240" n="240">Dulcibus obsequiis. et iam, puer, omnibus eque</l>
                <l xml:id="d004l241" n="241">Invidiosus eras. nam quantum Lucifer astris</l>
                <l xml:id="d004l242" n="242">Gratior est Phebo, cunctis quam Delia sylvis</l>
                <l xml:id="d004l243" n="243">Ante leves Satyros, tam tu prestantior illis.</l>
                <l xml:id="d004l244" n="244">His te fama refert annis, cum septima nundum</l>
                <l xml:id="d004l245" n="245">Horrea frugiferis implesset messibus estas,</l>
                <l xml:id="d004l246" n="246">Virtutis monstrasse palam nova signa future.</l>
                <l xml:id="d004l247" n="247">Non semel immensos auri visurus acervos,</l>
                <l xml:id="d004l248" n="248">Secreto quos ipse loco pater ante locarat,</l>
                <l xml:id="d004l249" n="249">Utile propositum regnis et tuta supellex,</l>
                <l xml:id="d004l250" n="250">Sobrius ad curas huc, te comitante, subibat.</l>
                <l xml:id="d004l251" n="251">Utque suum vidit fido custode tenere</l>
                <l xml:id="d004l252" n="252">Depositum, nullumque illi constare periclum,</l>
                <l xml:id="d004l253" n="253">"Has tibi certus opes ad grandia facta reservo,</l>
                <l xml:id="d004l254" n="254">Nate", ait, "o spes prima mei. si tollere quicquam</l>
                <l xml:id="d004l255" n="255">Nunc amor est plenisque iuvat discedere pugnis,</l>
                <l xml:id="d004l256" n="256">Eia tolle libens, non ulla in verba minasque</l>
                <l xml:id="d004l257" n="257">Exibo trux, nec rigidis dabo verbera palmis.</l>
                <l xml:id="d004l258" n="258">Hec tua sunt, olim magno michi parta labore</l>
                <l xml:id="d004l259" n="259">Dona, puer". risisse ferunt, ac rore modesto</l>
                <l xml:id="d004l260" n="260">Inguinis aspersisse, velut despexeris illas.</l>
                <l xml:id="d004l261" n="261">Sunt qui te parvas, contempto munere, gazas</l>
                <l xml:id="d004l262" n="262">Magnanimum sprevisse putant, et paupere tecto</l>
                <l xml:id="d004l263" n="263">Angustos dixisse lares, patriumque cubile</l>
                <l xml:id="d004l264" n="264">Vix uni satis esse viro. pars fortia laudat</l>
                <l xml:id="d004l265" n="265">Pectora et in tantis robur puerile tributis,</l>
                <l xml:id="d004l266" n="266">Contemptor felix et opum parcissime custos,</l>
                <l xml:id="d004l267" n="267">Quem nec blanda fames auri, neque dira cupido</l>
                <l xml:id="d004l268" n="268">Obruit in teneris annis. quo carmine primum,</l>
                <l xml:id="d004l269" n="269">Quo satis ore tuas referam sine crimine laudes?</l>
                <l xml:id="d004l270" n="270">Non michi, si centum lingue, totidem ora, caputque</l>
                <l xml:id="d004l271" n="271">Sibila tot vibrare datum, tot reddere voces,</l>
                <l xml:id="d004l272" n="272">Quotve Meduseo sinuantur guttura monstro,</l>
                <l xml:id="d004l273" n="273">Sufficerem narrare tuas ad singula dotes.</l>
                <l xml:id="d004l274" n="274">Septimus interea membris irrepserat annus,</l>
                <l xml:id="d004l275" n="275">Magne, tuis cum iam sociis, iam fratribus equus</l>
                <l xml:id="d004l276" n="276">Vertice, iam latis ostendens brachia nervis,</l>
                <l xml:id="d004l277" n="277">Exertosque thoris humeros, exire parabas</l>
                <l xml:id="d004l278" n="278">Longius e patriis tectis, ac tota videre</l>
                <l xml:id="d004l279" n="279">Menia, et interdum, muris post terga relictis,</l>
                <l xml:id="d004l280" n="280">Urbe tenus virides circumdare flexibus agros.</l>
                <l xml:id="d004l281" n="281">Qualiter implumes, avium super arbore fetus</l>
                <l xml:id="d004l282" n="282">Comprensi nido servantur, plumea donec</l>
                <l xml:id="d004l283" n="283">Sylva tegit, pennisque datis contexitur omne</l>
                <l xml:id="d004l284" n="284">Remigium alarum. mox ut volitare per auras</l>
                <l xml:id="d004l285" n="285">Incaluit membris animus, viresque recepte,</l>
                <l xml:id="d004l286" n="286">Exiliunt alacres nido, primumque propinquis</l>
                <l xml:id="d004l287" n="287">Insidunt ramis, et stipite blandus in imo</l>
                <l xml:id="d004l288" n="288">Fit motus, donec pennis audacia venit</l>
                <l xml:id="d004l289" n="289">Fida satis; tunc precipiti se, more parentum,</l>
                <l xml:id="d004l290" n="290">Longius obliquant iactu, tandemque per omnes</l>
                <l xml:id="d004l291" n="291">Eteris ausa vias, volucris sibi queque vagatur.</l>
                <l xml:id="d004l292" n="292">Non aliter, patrie iamdudum creditus aule,</l>
                <l xml:id="d004l293" n="293">Desuetum agnoscens robur puerilibus annis,</l>
                <l xml:id="d004l294" n="294">Et tua iam validis vestigia figere plantis,</l>
                <l xml:id="d004l295" n="295">Optabas procul ire vagus, nunc gressibus imis,</l>
                <l xml:id="d004l296" n="296">Nunc agili provectus equo, iam doctus habenas</l>
                <l xml:id="d004l297" n="297">Flectere et interdum talis urgere furentem.</l>
                <l xml:id="d004l298" n="298">At pater egregius pro te magis anxia semper</l>
                <l xml:id="d004l299" n="299">Corda gerens, ne quid fatis sua vota sinistris</l>
                <l xml:id="d004l300" n="300">Lederet, aut anceps per mille pericula casus,</l>
                <l xml:id="d004l301" n="301">Dat Chirona tibi, qualem tulit acer Achilles</l>
                <l xml:id="d004l302" n="302">Cum puer Hemonio latuit servatus in antro,</l>
                <l xml:id="d004l303" n="303">Qui te, dum teneris esses flectendus ab annis,</l>
                <l xml:id="d004l304" n="304">Virtutis sub lege domet, quibus optet honestas</l>
                <l xml:id="d004l305" n="305">Moribus alma coli, nec enim fit maior in ullo</l>
                <l xml:id="d004l306" n="306">Nobilitas, quibus apta sonis iam lingua loquetur,</l>
                <l xml:id="d004l307" n="307">Quo taceat frenata modo, qua mente reponas</l>
                <l xml:id="d004l308" n="308">Iratos animi motus, qua turbidus iras</l>
                <l xml:id="d004l309" n="309">Temperie pacare scias, doceatque sub armis</l>
                <l xml:id="d004l310" n="310">Militiam, et duros Martis tolerare labores.</l>
                <l xml:id="d004l311" n="311">Hic prius alipedum cursus tibi monstrat equorum,</l>
                <l xml:id="d004l312" n="312">Precipitique leves saltu, quo flectere giro,</l>
                <l xml:id="d004l313" n="313">Quo lentos urgere modo, quibus addere lora</l>
                <l xml:id="d004l314" n="314">Conveniat, que frena magis, cur stringat habenas</l>
                <l xml:id="d004l315" n="315">Leva pares. hic cum libuit decurrere campo,</l>
                <l xml:id="d004l316" n="316">Primus equum movet, aut blando moderamine tecum</l>
                <l xml:id="d004l317" n="317">Insequitur letos comites. sic sevus in hostes</l>
                <l xml:id="d004l318" n="318">Ibis, alumne potens, profugos sic ense rebelles</l>
                <l xml:id="d004l319" n="319">Marte premes. sic hasta tuis quassata lacertis</l>
                <l xml:id="d004l320" n="320">Conteret adversas acies. hec doctus euntem</l>
                <l xml:id="d004l321" n="321">Intentumque monet, verbis teque urget amicis</l>
                <l xml:id="d004l322" n="322">Telorum vitare minas et fortia duro</l>
                <l xml:id="d004l323" n="323">Milite bella pati, quotiens levis ingruet etas.</l>
                <l xml:id="d004l324" n="324">Nec minus interdum studiis te mollibus aptat.</l>
                <l xml:id="d004l325" n="325">Nam modo precipites saltu perstringere fossas</l>
                <l xml:id="d004l326" n="326">Imperat, aut volitare levi per florida cursu</l>
                <l xml:id="d004l327" n="327">Equora, et audentem laudat, sociisque moratis</l>
                <l xml:id="d004l328" n="328">Invidiam serit, exposite post premia palme.</l>
                <l xml:id="d004l329" n="329">Nunc arcum pharetrasque leves ac flexile cornu</l>
                <l xml:id="d004l330" n="330">In medio iubet afferri, et dum sepe tetendit,</l>
                <l xml:id="d004l331" n="331">Te quoque vult facilique docet conamine flecti,</l>
                <l xml:id="d004l332" n="332">Quoque modo Partus, Medusque, aut dextra Geloni</l>
                <l xml:id="d004l333" n="333">Incurvat, quo Sauromates sua pila remittat</l>
                <l xml:id="d004l334" n="334">Ense carens, qua funda iacit Balearis habena.</l>
                <l xml:id="d004l335" n="335">Hic et Olympiace monstrat tibi prelia pugne</l>
                <l xml:id="d004l336" n="336">Atque Erycis rigidos immani pondere cestus.</l>
                <l xml:id="d004l337" n="337">Monstrat opus magni Alcide, quibus ille superbum</l>
                <l xml:id="d004l338" n="338">Viribus Antheum exhausit, quo vulnere Nessum</l>
                <l xml:id="d004l339" n="339">Tardavit, missamque sequi iubet inde sagittam</l>
                <l xml:id="d004l340" n="340">Montis in aereos colles, aut ima relabi</l>
                <l xml:id="d004l341" n="341">Per iuga, sic duro assuescens tua membra labori.</l>
                <l xml:id="d004l342" n="342">Talibus intentus monitis et nobile cultu</l>
                <l xml:id="d004l343" n="343">Ostendens animi robur, non egre magistri</l>
                <l xml:id="d004l344" n="344">Iussa capis, semper veritus fecisse molestum.</l>
                <l xml:id="d004l345" n="345">Iam gravis amplexu, iam vertice fratribus equus,</l>
                <l xml:id="d004l346" n="346">Annua iam geminis referens duo tempora lustris,</l>
                <l xml:id="d004l347" n="347">Optabas maiora sequi, custode remoto,</l>
                <l xml:id="d004l348" n="348">Imberbis tamen ac puerilem exutus amictum</l>
                <l xml:id="d004l349" n="349">Pubertate tenus, nec dum tibi fortior etas</l>
                <l xml:id="d004l350" n="350">Venerat armorum, aut belli temptare tumultus,</l>
                <l xml:id="d004l351" n="351">Cum pater egregius fatis ablatus iniquis</l>
                <l xml:id="d004l352" n="352">Occidit, invalida nec dum cogente senecta.</l>
                <l xml:id="d004l353" n="353">Felix ille quidem et sacre virtutis amator</l>
                <l xml:id="d004l354" n="354">Precipuus, quem nulla bonis fortuna secundis</l>
                <l xml:id="d004l355" n="355">Extulit, aut tristi pressit merore solutum.</l>
                <l xml:id="d004l356" n="356">Cura domus regimenque loci tunc Bartholomeo</l>
                <l xml:id="d004l357" n="357">Traditur, ille tribus maior, primumque parenti</l>
                <l xml:id="d004l358" n="358">Progenitus, tibi sceptra negans, et previus ortu</l>
                <l xml:id="d004l359" n="359">Altuboinus erat, neuter tamen alta secutus,</l>
                <l xml:id="d004l360" n="360">Illustres quamvis anime, vultusque verendi</l>
                <l xml:id="d004l361" n="361">Maiestate sua, tantum contraria votis</l>
                <l xml:id="d004l362" n="362">Fata suis, cupideque fuit spes irrita mentis.</l>
                <l xml:id="d004l363" n="363">Tristior amisso postquam genitore parumper</l>
                <l xml:id="d004l364" n="364">Oblitus, mestos saciasti fletibus orbes,</l>
                <l xml:id="d004l365" n="365">Assuetos iterum monitus, iterumque resumis</l>
                <l xml:id="d004l366" n="366">Iurgia blanda libens, iam notis viribus audax,</l>
                <l xml:id="d004l367" n="367">Iam membris et mole nitens, si flammeus ensis</l>
                <l xml:id="d004l368" n="368">Aut gravis hasta fuit valido torquenda lacerto,</l>
                <l xml:id="d004l369" n="369">Sive movendus erat curvato umbone molaris,</l>
                <l xml:id="d004l370" n="370">Aut equus acre furens ferro dominandus acuto.</l>
                <l xml:id="d004l371" n="371">Is ludus requiesque tibi, nec figere cervos</l>
                <l xml:id="d004l372" n="372">Auritosve sequi lepores stridente sagitta,</l>
                <l xml:id="d004l373" n="373">Aut timidas telo imbelli prosternere dammas</l>
                <l xml:id="d004l374" n="374">Cura fuit. sed si qua iugis inventa leena,</l>
                <l xml:id="d004l375" n="375">Aut aper excussus canibus, seu pulsa cubili</l>
                <l xml:id="d004l376" n="376">Unguibus ursa nocens, aut feta Lycaonis uxor</l>
                <l xml:id="d004l377" n="377">Cum catulis metuenda suis, sive horrida tigris</l>
                <l xml:id="d004l378" n="378">Occurrit, tibi blanda quies et gloria dulcis</l>
                <l xml:id="d004l379" n="379">Visa per aerios montes atque invia saxa,</l>
                <l xml:id="d004l380" n="380">Quo fugitur per plana levi discurrere saltu.</l>
                <l xml:id="d004l381" n="381">Ipse etiam lato gestans venabula ferro,</l>
                <l xml:id="d004l382" n="382">Terribiles clamore feras et vulnere crebro</l>
                <l xml:id="d004l383" n="383">Usque premens, donec iugulis ictuque supremo</l>
                <l xml:id="d004l384" n="384">Procubuere solo, predaque potitus abisti.</l>
                <l xml:id="d004l385" n="385">Quas studiosus aves, que non armenta dedisti</l>
                <l xml:id="d004l386" n="386">Capta neci transire libet paulumque morari</l>
                <l xml:id="d004l387" n="387">Inter opes animi. nam, pubescentibus annis,</l>
                <l xml:id="d004l388" n="388">Iam roseas signante genas lanugine prima</l>
                <l xml:id="d004l389" n="389">Mater obit, dehinc magna tuos infusa per artus</l>
                <l xml:id="d004l390" n="390">Vis stetit, et claro probitas auctore refulsit.</l>
                <l xml:id="d004l391" n="391">Iam non hasta gravis, iam non puerilibus armis,</l>
                <l xml:id="d004l392" n="392">Aut vacua pugnare manu, simulacraque belli</l>
                <l xml:id="d004l393" n="393">Sumpta iuvant, fracteque novis concursibus haste</l>
                <l xml:id="d004l394" n="394">Et galee, validoque ensis collisus ab ictu.</l>
                <l xml:id="d004l395" n="395">Sive celer mediis producis equiria campis</l>
                <l xml:id="d004l396" n="396">Agmen agens equitum, seu tunc longinqua secutus</l>
                <l xml:id="d004l397" n="397">Pila trahis, seu te rapidis tulit ocior Euris</l>
                <l xml:id="d004l398" n="398">Acer equus, mediusve inter proceresque ducesque</l>
                <l xml:id="d004l399" n="399">Sobria verbosis sermonibus orsa retractas,</l>
                <l xml:id="d004l400" n="400">Omnia te decuere magis. nec moribus alter</l>
                <l xml:id="d004l401" n="401">Aut tibi par virtute fuit. iam torserat orbes</l>
                <l xml:id="d004l402" n="402">Annorum celeste iubar ter senaque messis</l>
                <l xml:id="d004l403" n="403">Venerat incipiensque gradu leviore iuventus.</l>
                <l xml:id="d004l404" n="404">Iam tibi nota Venus, gremio iam lapsus honeste</l>
                <l xml:id="d004l405" n="405">Coniugis, in modicos illam parcissimus usus</l>
                <l xml:id="d004l406" n="406">Arcebas. iam sceptra tenens germanus in arcto</l>
                <l xml:id="d004l407" n="407">Marmoris horrebat tumulo, cui sorte benigna</l>
                <l xml:id="d004l408" n="408">Successit maior natu teque aggere vite</l>
                <l xml:id="d004l409" n="409">Dux prior, Ogigias non quali federe Thebas</l>
                <l xml:id="d004l410" n="410">Rexit Echionius, depulso fratre, tirannus.</l>
                <l xml:id="d004l411" n="411">Quo duce, qua bifidus preter vada lurida Mantus</l>
                <l xml:id="d004l412" n="412">Labitur Eridanus, summisque Hostilia muris</l>
                <l xml:id="d004l413" n="413">Emicat, adversi cecidit munimine belli</l>
                <l xml:id="d004l414" n="414">Bricantinus apex. at tu iam longa perosus</l>
                <l xml:id="d004l415" n="415">Ocia, iam patriis questus torpere teatris,</l>
                <l xml:id="d004l416" n="416">Querebas exire procul, vacuosque per agros</l>
                <l xml:id="d004l417" n="417">Bellantes urgere viros, et Marte cruento</l>
                <l xml:id="d004l418" n="418">Hostiles intrare casas ac viribus uti.</l>
                <l xml:id="d004l419" n="419">Qualiter Eleus sonipes, quem gramine leto</l>
                <l xml:id="d004l420" n="420">Depastum angusto servavit carcere dudum</l>
                <l xml:id="d004l421" n="421">Cura vigil, donec rudibus vis optima membris</l>
                <l xml:id="d004l422" n="422">Adveniat tumeantve novo de sanguine vene,</l>
                <l xml:id="d004l423" n="423">Ardet abire procul stabulis, et tergore presso</l>
                <l xml:id="d004l424" n="424">Frena pati vacuoque levis concurrere campo;</l>
                <l xml:id="d004l425" n="425">Vix illum ducis ira sui, vix dulcia tactu</l>
                <l xml:id="d004l426" n="426">Blandimenta tenent; at si sonus aeris acuti</l>
                <l xml:id="d004l427" n="427">Auditusve ingens clamor strepitusque suorum,</l>
                <l xml:id="d004l428" n="428">Exultat pedibusque solum domat, arctaque tandem</l>
                <l xml:id="d004l429" n="429">Vincla ferox solvit tumidusve repagula laxat.</l>
                <l xml:id="d004l430" n="430">Sic tua iam validis consurgens viribus etas</l>
                <l xml:id="d004l431" n="431">Magnanimos ciet hinc ausus, hinc provocat iram,</l>
                <l xml:id="d004l432" n="432">Persuadetque graves belli perferre tumultus,</l>
                <l xml:id="d004l433" n="433">Et clipeo galeave premi. si retulit oris</l>
                <l xml:id="d004l434" n="434">Rumor in extremis classes aut arma parari,</l>
                <l xml:id="d004l435" n="435">Totus in his amor est. etenim reverentia fratris</l>
                <l xml:id="d004l436" n="436">Obstat eis, sed prona magis virtutibus hesit</l>
                <l xml:id="d004l437" n="437">Impetuosa diu monitis frenata voluntas.</l>
                <l xml:id="d004l438" n="438">Interea celeri repetens vaga signa rotatu</l>
                <l xml:id="d004l439" n="439">Sex quater exactis fastorum mensibus orbes</l>
                <l xml:id="d004l440" n="440">Obruit astriferos Phebus, totiensque resumpsit</l>
                <l xml:id="d004l441" n="441">Astriferi per regna poli, cum maior adultis</l>
                <l xml:id="d004l442" n="442">Vis animosa subit membris, miroque lacerti</l>
                <l xml:id="d004l443" n="443">Concrevere pares tactu, et caput ardua cervix</l>
                <l xml:id="d004l444" n="444">Extulerat, summos aptum tolerare labores,</l>
                <l xml:id="d004l445" n="445">Flavaque iam croceum sumens intonsa colorem</l>
                <l xml:id="d004l446" n="446">Cesaries, et purpureas umbrosa tegebat</l>
                <l xml:id="d004l447" n="447">Barba genas; nec iam poteras plus ocia segnis</l>
                <l xml:id="d004l448" n="448">Lenta pati, nunc bella ciens hostemque propinquum</l>
                <l xml:id="d004l449" n="449">Supplicibus votis, et rapta armenta querentes</l>
                <l xml:id="d004l450" n="450">Agricolas, vacuisque audire penatibus edes</l>
                <l xml:id="d004l451" n="451">Igne rapi, et flavos, sevis populatibus, agros</l>
                <l xml:id="d004l452" n="452">Optabas spectare libens, occurrere contra</l>
                <l xml:id="d004l453" n="453">Quo liceat profugosque sequi post terga rebelles.</l>
                <l xml:id="d004l454" n="454">Talibus instabas curis animosus. et ecce</l>
                <l xml:id="d004l455" n="455">Missus ab arctois implerat sedibus omnem</l>
                <l xml:id="d004l456" n="456">Italiam Ligurumque vagas rumoribus aures</l>
                <l xml:id="d004l457" n="457">Nuncius, ore ferens romanum in principe summo</l>
                <l xml:id="d004l458" n="458">Adventare ducem, motisque exposcere signis</l>
                <l xml:id="d004l459" n="459">Cesareos illum fasces et debita regna.</l>
                <l xml:id="d004l460" n="460">Nec mora: iam Ticinum Medieque ingentia lane</l>
                <l xml:id="d004l461" n="461">Menia Romuleus veniens invaserat heros,</l>
                <l xml:id="d004l462" n="462">Iam Ligures Longosque omnes formidine Bardos</l>
                <l xml:id="d004l463" n="463">Terruerant augusta novis ingressibus acta.</l>
                <l xml:id="d004l464" n="464">At tua non tanto percussit corda tumultu</l>
                <l xml:id="d004l465" n="465">Egra pavor, non fama ducis, neque visa timendos</l>
                <l xml:id="d004l466" n="466">Maiestas pulsare duces. stat tanta futuri</l>
                <l xml:id="d004l467" n="467">Spes regni mentisque vigor. dum quisque timetur,</l>
                <l xml:id="d004l468" n="468">Solus magnanimos in pectore concipis ausus,</l>
                <l xml:id="d004l469" n="469">Non minus exultans, quam bellicus ere sonoro</l>
                <l xml:id="d004l470" n="470">Gaudet equus crebroque animos spiramine tollit.</l>
                <l xml:id="d004l471" n="471">Hinc primum, mora ne qua tuis inimica rogatis</l>
                <l xml:id="d004l472" n="472">Obstaret, neu pollicitos iam tardet honores</l>
                <l xml:id="d004l473" n="473">Spes votis agitata tuis, promissaque regna</l>
                <l xml:id="d004l474" n="474">Parcarum a monitu, sacrum et venerabile nomen</l>
                <l xml:id="d004l475" n="475">Imperii semper veritus, tum, more parentum,</l>
                <l xml:id="d004l476" n="476">Cesareas aquilas, ignaro fratre, secutus,</l>
                <l xml:id="d004l477" n="477">Vincentina diu Patavis oppressa superbis</l>
                <l xml:id="d004l478" n="478">Regna petis, que tam facili comprensa labore,</l>
                <l xml:id="d004l479" n="479">Ut iam quisque putet tibi debita iura, tuumque</l>
                <l xml:id="d004l480" n="480">Supposita virtute decus. nam sola paventes</l>
                <l xml:id="d004l481" n="481">Dardanidas tumidosque olim, dum blanda faveret</l>
                <l xml:id="d004l482" n="482">Littoribus levis aura suis Aquilone secundo,</l>
                <l xml:id="d004l483" n="483">Terruit ancipiti discurrens fama tumultu.</l>
                <l xml:id="d004l484" n="484">Nec furor ille gravis, nec multo parta cruore</l>
                <l xml:id="d004l485" n="485">Laus tibi, sed profugos depellens sedibus hostes</l>
                <l xml:id="d004l486" n="486">Victor in egregia mansisti debitus urbe.</l>
                <l xml:id="d004l487" n="487">Hoc decus, ista tuis accessit prima triumphis</l>
                <l xml:id="d004l488" n="488">Gloria, et assumptis primum tibi contigit annis</l>
                <l xml:id="d004l489" n="489">Partus honor. iam vera dabant, ambage soluta,</l>
                <l xml:id="d004l490" n="490">Carmina pii vates, iam res audita probabat</l>
                <l xml:id="d004l491" n="491">Argumenta patrum, nec iners tua fama iacebat</l>
                <l xml:id="d004l492" n="492">Incipiens maiora sequi. quid feceris istinc</l>
                <l xml:id="d004l493" n="493">Sit merces aliisque labor. nam rebus agendis</l>
                <l xml:id="d004l494" n="494">Sollicitum me cura vocat, iamque obiicit haustu</l>
                <l xml:id="d004l495" n="495">Pierio lusisse satis. nec pectora tantum</l>
                <l xml:id="d004l496" n="496">Carminibus lassata novis tolerare laborem</l>
                <l xml:id="d004l497" n="497">Nostra valent, si clara tue primordia vite,</l>
                <l xml:id="d004l498" n="498">Et puerile decus, cecinique ab origine laudes</l>
                <l xml:id="d004l499" n="499">Hactenus. insanas alius nunc mente sorores</l>
                <l xml:id="d004l500" n="500">Concipiat, vigiletque tuis studiosus in actis.</l>
                <l xml:id="d004l501" n="501">Tot restant et tanta novo dicenda relatu,</l>
                <l xml:id="d004l502" n="502">Magne, tibi, que post habitos tua facta triumphos</l>
                <l xml:id="d004l503" n="503">Clara micant, ut vix Stigii descriptor Averni,</l>
                <l xml:id="d004l504" n="504">Qui profugum Eneam patriis a sedibus olim</l>
                <l xml:id="d004l505" n="505">Post Asie cineres, tot tempestatibus actum</l>
                <l xml:id="d004l506" n="506">Explicuit, Latieve tonans tuba maxima Rome,</l>
                <l xml:id="d004l507" n="507">Que socerum armavit genero, quique impia fratrum</l>
                <l xml:id="d004l508" n="508">Bella sub alterni discussit federe regni,</l>
                <l xml:id="d004l509" n="509">Possent digna tuis preconia reddere factis.</l>
                <l xml:id="d004l510" n="510">Nunc michi, dum labens animus, dum iunior etas</l>
                <l xml:id="d004l511" n="511">Fessa iacet, metuitque oneri succumbere tanto,</l>
                <l xml:id="d004l512" n="512">Da veniam, vatique novo concede quietam</l>
                <l xml:id="d004l513" n="513">Saltem animi sedem. nam tu, licet arduus iste</l>
                <l xml:id="d004l514" n="514">Sit labor, in nostris semper venerabere metris.</l>
                <l xml:id="d004l515" n="515">Iam ratis insano dudum lassata profundo</l>
                <l xml:id="d004l516" n="516">Vela trahit, visoque cupit requiescere portu.</l>
                <l xml:id="d004l517" n="517">Ante tamen quam se rapidis comprendat ab hamis</l>
                <l xml:id="d004l518" n="518">Anchora, quam flave puppem subducat arene,</l>
                <l xml:id="d004l519" n="519">Hospitis accessu, dubitat cui tuta residat,</l>
                <l xml:id="d004l520" n="520">Quo duce magnificos adeat secura penates,</l>
                <l xml:id="d004l521" n="521">Nec remis male fisa suis in littore demens</l>
                <l xml:id="d004l522" n="522">Hereat, aut mediis pereat neglecta procellis,</l>
                <l xml:id="d004l523" n="523">Quis tibi nunc, Palinure timens, cum tecta subibis,</l>
                <l xml:id="d004l524" n="524">Occurret, cui tensa dabis iam digna reponi</l>
                <l xml:id="d004l525" n="525">Carbasa, cui puppem, defessaque brachia, teque</l>
                <l xml:id="d004l526" n="526">Commendare putas, cuius sperata favore</l>
                <l xml:id="d004l527" n="527">Premia digna feres? illum securus adito,</l>
                <l xml:id="d004l528" n="528">Quem virtus experta iuvat, quem ditat honestis</l>
                <l xml:id="d004l529" n="529">Moribus ingenioque pari moderamine Pallas.</l>
                <l xml:id="d004l530" n="530">Ille tibi pius hospes erit, teque impiger aula</l>
                <l xml:id="d004l531" n="531">Magnanimi componet heri, fameque petitum</l>
                <l xml:id="d004l532" n="532">Nomen, et emeriti pignus dabit ille laboris.</l>
                <l xml:id="d004l533" n="533">Tu modo, cui vatum restat tutella piorum,</l>
                <l xml:id="d004l534" n="534">Inclite Mecenas, animi fiducia nostri,</l>
                <l xml:id="d004l535" n="535">Suscipe et hospitio non dedignare, peracti</l>
                <l xml:id="d004l536" n="536">Dux operis, signare viam, qua Ferretus auctor</l>
                <l xml:id="d004l537" n="537">Invidiosus agat placidam sine nube quietem.</l>
            </div1>
            <div1 xml:id="d005" type="section" decls="#md" met="H">
                <head>
                    <title>5</title>
                    <abbr>5</abbr>
                    <bibl source="digital">Tiziana Brolli</bibl>
                </head>
                <l xml:id="d005l1" n="1">Scaliger interea Canis, adventantibus horis</l>
                <l xml:id="d005l2" n="2">Ut sua nature persolvat fata, moveri</l>
                <l xml:id="d005l3" n="3">Signa iubet tollique suas monet ordine Scalas;</l>
                <l xml:id="d005l4" n="4">Tervisiumque sue ditioni subdere, solum</l>
                <l xml:id="d005l5" n="5">Quod si[bi] Marchigenis restabat in urbibus, optans,</l>
                <l xml:id="d005l6" n="6">Victrices acies solitis instruxerat armis.</l>
                <l xml:id="d005l7" n="7">Egressusque novis Verona menibus alto</l>
                <l xml:id="d005l8" n="8">Colle sitis, callem crepitantem cautibus intrat,</l>
                <l xml:id="d005l9" n="9">Et Flubii transcurrit aquas, felicia radens</l>
                <l xml:id="d005l10" n="10">Oppida. Caldarium dextra levaque reliquit</l>
                <l xml:id="d005l11" n="11">Illasium et placido residentem colle Suavem,</l>
                <l xml:id="d005l12" n="12">Et loca grata sibi nullum revidenda per evum</l>
                <l xml:id="d005l13" n="13">Aspiciens, gelidas Alponis venit ad undas,</l>
                <l xml:id="d005l14" n="14">Qua Nova Villa suos ultra citraque colonos</l>
                <l xml:id="d005l15" n="15">Instituit, primo posuit sua castra cubili.</l>
                <l xml:id="d005l16" n="16">Illic sera brevi ducens vix octia nocte,</l>
                <l xml:id="d005l17" n="17">Sub lucem sua castra movet Cimbrosque repente,</l>
                <l xml:id="d005l18" n="18">Finibus egrediens patriis, intravit in agros,</l>
                <l xml:id="d005l19" n="19">Et quesita gravi penetravit castra labore.</l>
                <l xml:id="d005l20" n="20">Ut Montebellum, cui crescens incola nomen</l>
                <l xml:id="d005l21" n="21">Addidit et ludos tociens generavit agrestes,</l>
                <l xml:id="d005l22" n="22">Monticuli celsas geminoque in vertice turres</l>
                <l xml:id="d005l23" n="23">Deserit et Cimbri patulas antistitis arces,</l>
                <l xml:id="d005l24" n="24">Et, cui creta suo fecit de nomine nomen,</l>
                <l xml:id="d005l25" n="25">Fructiferum collem, cui vix patet arduus axis,</l>
                <l xml:id="d005l26" n="26">Transilit et Villam non falsi nominis Altam,</l>
                <l xml:id="d005l27" n="27">Vincentina dehinc sibi menia dedita primum</l>
                <l xml:id="d005l28" n="28">Imperio tribuente subit possessa tot annis.</l>
                <l xml:id="d005l29" n="29">Obvia prodierat Vincentia tota, tubeque</l>
                <l xml:id="d005l30" n="30">Cum lituis crepuere simul, symphonia, cornu,</l>
                <l xml:id="d005l31" n="31">Tibia, nacharie fecere tonitrua, totus</l>
                <l xml:id="d005l32" n="32">Tam variis et tot clangoribus horruit ether.</l>
                <l xml:id="d005l33" n="33">Inde brevi morula, Cimbris ad bella vocatis,</l>
                <l xml:id="d005l34" n="34">Exit et audaces Catulos precedere iussit</l>
                <l xml:id="d005l35" n="35">Qua Patavi pia rura serunt, cursuque peracto,</l>
                <l xml:id="d005l36" n="36">Quam ferus Anthenor struxit celer attigit urbem.</l>
                <l xml:id="d005l37" n="37">Obvius heroy populus progressus agebat</l>
                <l xml:id="d005l38" n="38">Gaudia digna Deo, qui cladibus eruit illum.</l>
                <l xml:id="d005l39" n="39">Letus in applausu populi vultuque modesto</l>
                <l xml:id="d005l40" n="40">Intrat, et acceptans celsa pernoctat in aula.</l>
                <l xml:id="d005l41" n="41">Ipse Canis castris intentus ad arma parandis,</l>
                <l xml:id="d005l42" n="42">Luce secutura statuens sua signa morari,</l>
                <l xml:id="d005l43" n="43">Indulsit dapibus. nonam iam Phebus ad horam</l>
                <l xml:id="d005l44" n="44">Ibat, et ecce ferus rumor Canis intrat in aures:</l>
                <l xml:id="d005l45" n="45">Tervisii venisse ferunt de parte cohortem</l>
                <l xml:id="d005l46" n="46">Que Patavi fines invaserat, hinc quoque predam</l>
                <l xml:id="d005l47" n="47">Duxerat immensam. Canis, indignatus ad ausus,</l>
                <l xml:id="d005l48" n="48">Illicet arma vocat; subitus fragor imbuit urbem.</l>
                <l xml:id="d005l49" n="49">Hinc equites, illinc peditum properare catervas</l>
                <l xml:id="d005l50" n="50">Cernere erat, cunctique petunt sua signa manipli.</l>
                <l xml:id="d005l51" n="51">Ductor at in cunctis Patavine providus urbis,</l>
                <l xml:id="d005l52" n="52">Menia Verone populo servanda reliquit,</l>
                <l xml:id="d005l53" n="53">Secum Antenoreos ducens ad bella nepotes.</l>
                <l xml:id="d005l54" n="54">Tervisii mox arva petens, iam luce peracta,</l>
                <l xml:id="d005l55" n="55">Plumbino iussit victricia sistere signa,</l>
                <l xml:id="d005l56" n="56">Munivitque aditus vici, ne forte propinquis</l>
                <l xml:id="d005l57" n="57">Hostibus ad damnum castrorum intrare liceret.</l>
                <l xml:id="d005l58" n="58">Illic non multis residens exercitus horis</l>
                <l xml:id="d005l59" n="59">Mansit, et ante diem ruperunt classica somnum,</l>
                <l xml:id="d005l60" n="60">Seque dedere vie, constructis undique signis.</l>
                <l xml:id="d005l61" n="61">Tempus erat Cancer quo dat sua iura Leoni</l>
                <l xml:id="d005l62" n="62">Et patitur Titana Leo, nec fluxerat annus</l>
                <l xml:id="d005l63" n="63">Dum Patavi sua tecta Cani tribuere potenti.</l>
                <l xml:id="d005l64" n="64">Ergo ubi Tervisii confinia Scaliger heros</l>
                <l xml:id="d005l65" n="65">Intravit, latos denso replet agmine campos,</l>
                <l xml:id="d005l66" n="66">Quippe decem secum legiones duxit, et ante</l>
                <l xml:id="d005l67" n="67">Menia Tervisii celeres venere cohortes,</l>
                <l xml:id="d005l68" n="68">Prescia belligeri gens Tervisina tumultus</l>
                <l xml:id="d005l69" n="69">Non sese muris clausere, nec intus inertes</l>
                <l xml:id="d005l70" n="70">Delituere viri, sed apertis agmina portis</l>
                <l xml:id="d005l71" n="71">Obvia Scaligero venienti signa tulerunt,</l>
                <l xml:id="d005l72" n="72">Inque suburbano reserate limine porte</l>
                <l xml:id="d005l73" n="73">Forti animo cives contradixere forensi.</l>
                <l xml:id="d005l74" n="74">Illic pugna fuit crudelis et aspera; seque</l>
                <l xml:id="d005l75" n="75">Defendunt cives, impugnant acriter hostes.</l>
                <l xml:id="d005l76" n="76">Tervisina phalanx immensis viribus obstat</l>
                <l xml:id="d005l77" n="77">Defendens sua iura, ferox sed principis ala</l>
                <l xml:id="d005l78" n="78">Scaligeri validis tyronibus hostia pulsant.</l>
                <l xml:id="d005l79" n="79">Et tunc Marsilius, Patavine gloria gentis,</l>
                <l xml:id="d005l80" n="80">Grandis ad introitum satagebat rumpere porte,</l>
                <l xml:id="d005l81" n="81">Hac illac sternens equites peditesque propinquos.</l>
                <l xml:id="d005l82" n="82">Sed Tervisinis animos dabat ipse tuende</l>
                <l xml:id="d005l83" n="83">Dulcis amor patrie, pugneque erat exitus anceps,</l>
                <l xml:id="d005l84" n="84">Donec ad insultum veniens Canis inclitus acri</l>
                <l xml:id="d005l85" n="85">Confregit virtute viros sua claustra tuentes.</l>
                <l xml:id="d005l86" n="86">Namque ubi Scaligerum gens Tervisina ferocem</l>
                <l xml:id="d005l87" n="87">Agnovere Canem non amplius obstitit, omnes</l>
                <l xml:id="d005l88" n="88">Terga dedere fuge, cives in menia tendunt.</l>
                <l xml:id="d005l89" n="89">Insequitur gens fida Canis, tandemque, receptis</l>
                <l xml:id="d005l90" n="90">Civibus, haud portis posuere repagula passis,</l>
                <l xml:id="d005l91" n="91">Intraturus erat miles Canis omnis in urbem</l>
                <l xml:id="d005l92" n="92">Hostibus immixtus, nisi saracenica sursum</l>
                <l xml:id="d005l93" n="93">Porta foret subito que clauderet agmina casu.</l>
                <l xml:id="d005l94" n="94">Turba magistra Canis se divisere seorsum</l>
                <l xml:id="d005l95" n="95">Et caute rediere retro, tamen unica cedes</l>
                <l xml:id="d005l96" n="96">Accidit ad portam premissi fortis Othonis.</l>
                <l xml:id="d005l97" n="97">Otho quidem Turcus, cunei quoque signifer alti,</l>
                <l xml:id="d005l98" n="98">Procubuit saxo venienti a vertice turris.</l>
                <l xml:id="d005l99" n="99">Nobilis ille nepos Giliberti, strenuus idem</l>
                <l xml:id="d005l100" n="100">Miles erat bellis et formidabilis hosti,</l>
                <l xml:id="d005l101" n="101">Inde Cani gratus, quanto quoque gratior alter,</l>
                <l xml:id="d005l102" n="102">Mors fuit huic tanto gravioris causa doloris.</l>
                <l xml:id="d005l103" n="103">Isque modus mortis: nam saxi pondere cussus</l>
                <l xml:id="d005l104" n="104">Forsan adhuc vivens refici potuisset amandus</l>
                <l xml:id="d005l105" n="105">Otho, sed egrediens plebecula pulvere stratum</l>
                <l xml:id="d005l106" n="106">Nudatumque virum cunctos fodere per artus.</l>
                <l xml:id="d005l107" n="107">Accendit mors dira Canis precordia cari</l>
                <l xml:id="d005l108" n="108">Signiferi cuneos per tot sua bella regentis;</l>
                <l xml:id="d005l109" n="109">Quique pepercisset delere suburbia flamma,</l>
                <l xml:id="d005l110" n="110">Iussit in illesis primo sub marte canino,</l>
                <l xml:id="d005l111" n="111">Sponte iaci domibus, que Quadraginta tulerunt</l>
                <l xml:id="d005l112" n="112">Nomina Sanctorum; faciles arsere boville.</l>
                <l xml:id="d005l113" n="113">Tervisium, spatiis paribus qui funditur inter</l>
                <l xml:id="d005l114" n="114">Menia, devexum convexaque munia, pares</l>
                <l xml:id="d005l115" n="115">Quoque suos fines distendit solis ab ortu</l>
                <l xml:id="d005l116" n="116">Marchia nostra, Forum Iuli procul aspicit, urbem</l>
                <l xml:id="d005l117" n="117">Flumina magna duo decorant nitidissima limphis.</l>
                <l xml:id="d005l118" n="118">Fontibus innumeris Cagnanus cessit ab Artho</l>
                <l xml:id="d005l119" n="119">Non procul a muris, quos labens molliter intrat;</l>
                <l xml:id="d005l120" n="120">Pars tamen hinc illinc fossas interfluit urbis.</l>
                <l xml:id="d005l121" n="121">Maxima pars fluvii multos suscepta per arcus</l>
                <l xml:id="d005l122" n="122">Scinditur in rivos et cunctas urbis in oras.</l>
                <l xml:id="d005l123" n="123">Unde molinorum rota plurima volvitur; amnis</l>
                <l xml:id="d005l124" n="124">Inferiora Silus, Casacorba missus, ab axe</l>
                <l xml:id="d005l125" n="125">Occiduo veniens, urbis ferit amne profundo,</l>
                <l xml:id="d005l126" n="126">Et subito cursu flumen se iungit utrumque,</l>
                <l xml:id="d005l127" n="127">Adriacoque mari socio vehit amne carinas,</l>
                <l xml:id="d005l128" n="128">Fertque suum nomen Silus, haud Cagnanus, in equor.</l>
                <l xml:id="d005l129" n="129">Hec urbs tota super latices fundatur, et omnes</l>
                <l xml:id="d005l130" n="130">Fonte loci gelido placida replentur in urbe.</l>
                <l xml:id="d005l131" n="131">Frigus in hac ingens yberno tempore regnat,</l>
                <l xml:id="d005l132" n="132">Estque triplo modicum glaciali frigore Renus.</l>
                <l xml:id="d005l133" n="133">Undique tunc densis urbem cinxere catervis,</l>
                <l xml:id="d005l134" n="134">Quaque diem claudit Phebus, sua belliger alta</l>
                <l xml:id="d005l135" n="135">Gente Canis posuit forti munimine castra.</l>
                <l xml:id="d005l136" n="136">Nam, qua Martiribus stat fabrica structa beatis</l>
                <l xml:id="d005l137" n="137">Quadraginta, sui vexilli signa levavit;</l>
                <l xml:id="d005l138" n="138">Claustra domusque viris monachorum implentur et armis;</l>
                <l xml:id="d005l139" n="139">Cui dedit et cessit loca, res et quaslibet abbas.</l>
                <l xml:id="d005l140" n="140">Marsilius grandis, sua quem Carraria notum</l>
                <l xml:id="d005l141" n="141">Reddidit et Patave dat iura vicarius urbi,</l>
                <l xml:id="d005l142" n="142">Signifer hic primus, caput in legionibus idem,</l>
                <l xml:id="d005l143" n="143">Pone Canem sedet dux a ductore secundus.</l>
                <l xml:id="d005l144" n="144">At, qua parte diem veniens ostendit Eous,</l>
                <l xml:id="d005l145" n="145">Bailardinus erat, cui dat cognomina castrum</l>
                <l xml:id="d005l146" n="146">Nogarola nitens, Cimbris presesque comesque.</l>
                <l xml:id="d005l147" n="147">Hic est, ipse Canis cui grandia facta suosque</l>
                <l xml:id="d005l148" n="148">Imposuit fasces, per cuncta pericula soli</l>
                <l xml:id="d005l149" n="149">Carus et affinis, velut in fornace probatum</l>
                <l xml:id="d005l150" n="150">Aurum, perpetuus cuius nichil ureret ignis.</l>
                <l xml:id="d005l151" n="151">Tervisium, sed qua medio Titanis ab axe</l>
                <l xml:id="d005l152" n="152">Accipiens radios Tethim videt ire propinquam,</l>
                <l xml:id="d005l153" n="153">Ipse Caminensis posuit sua castra Rizardus,</l>
                <l xml:id="d005l154" n="154">Differat ut patruo, dictus de fonte Novellus</l>
                <l xml:id="d005l155" n="155">Nempe, sui generis memor et virtutis avite.</l>
                <l xml:id="d005l156" n="156">Quid referam? castris cuncti indulsere locandis</l>
                <l xml:id="d005l157" n="157">Et magna pro parte domos et tecta potentes</l>
                <l xml:id="d005l158" n="158">Invenere quibus posuere cubilia leti.</l>
                <l xml:id="d005l159" n="159">Contigit id iuveni ponenti castra Rizardo:</l>
                <l xml:id="d005l160" n="160">Turcharum gente sese munivit, et illud</l>
                <l xml:id="d005l161" n="161">Grandibus ambivit non pauca indagine fossis,</l>
                <l xml:id="d005l162" n="162">Et sese fortis precinxit robore valli;</l>
                <l xml:id="d005l163" n="163">Preterea turrem que tintinnabula pulsat</l>
                <l xml:id="d005l164" n="164">Munivit pluteis, et propugnacula firmans</l>
                <l xml:id="d005l165" n="165">Ducebat tutos inter sua munia somnos.</l>
                <l xml:id="d005l166" n="166">Ast alii struxere casas et frondea tecta,</l>
                <l xml:id="d005l167" n="167">Et dum nundineas Martis Vincentia campo</l>
                <l xml:id="d005l168" n="168">Instituit festina domos et dividit artes,</l>
                <l xml:id="d005l169" n="169">Hic pretoris adest domus, hic sutoria plebs,</l>
                <l xml:id="d005l170" n="170">Illic vasiferos possis audire tumultus,</l>
                <l xml:id="d005l171" n="171">Hac et aromatice redolent tentoria gentis,</l>
                <l xml:id="d005l172" n="172">Illac pannorum mercatrix turba sigillat,</l>
                <l xml:id="d005l173" n="173">Nec desunt precio qui vite commoda vendunt,</l>
                <l xml:id="d005l174" n="174">Et struitur leviter totus Mars urbis ad instar.</l>
                <l xml:id="d005l175" n="175">More sui victoris avi pugnare parabat:</l>
                <l xml:id="d005l176" n="176">Mox fluviis pontes fabricantur, vinea muris,</l>
                <l xml:id="d005l177" n="177">Quidquid et obsesse nocuisset menibus urbis,</l>
                <l xml:id="d005l178" n="178">Omnia tam propere fiebant bellica circum</l>
                <l xml:id="d005l179" n="179">Instrumenta, quod hec non facta sed orta putares.</l>
                <l xml:id="d005l180" n="180">Hinc timor invasit cives feralis, et ipsum</l>
                <l xml:id="d005l181" n="181">Augebat iam dira fames inopina timorem.</l>
                <l xml:id="d005l182" n="182">Nondum messis erat nova menibus acta, Ceresque</l>
                <l xml:id="d005l183" n="183">Triticea in campis maior pars falce iacebat,</l>
                <l xml:id="d005l184" n="184">Pars stabat, crudumque virens erat omne legumen.</l>
                <l xml:id="d005l185" n="185">Iamque viri primo fortes animoque feroces</l>
                <l xml:id="d005l186" n="186">Deposuere minas lingue, cordisque tumorem;</l>
                <l xml:id="d005l187" n="187">Et secum: "Frustra cur menia mesta tuemur</l>
                <l xml:id="d005l188" n="188">Non ausi conferre manus bellumque ciere?</l>
                <l xml:id="d005l189" n="189">Imo nec, exterius si iam pulsemur ab hoste,</l>
                <l xml:id="d005l190" n="190">Bella pati murosque sumus defendere certi;</l>
                <l xml:id="d005l191" n="191">Utque vacent bellare, diu non stare valemus;</l>
                <l xml:id="d005l192" n="192">Crescit enim esuries, et mors dilata parumper</l>
                <l xml:id="d005l193" n="193">Imminet, et modicum [tempus] durabimus arma.</l>
                <l xml:id="d005l194" n="194">An nos inter tot, quot nutrit Marchia gentes,</l>
                <l xml:id="d005l195" n="195">Soli erimus qui iura Canis sceptrumque negemus?</l>
                <l xml:id="d005l196" n="196">Non procul a nostris Bassanum finibus ante</l>
                <l xml:id="d005l197" n="197">Scaligero sese gaudet tribuisse, quietis</l>
                <l xml:id="d005l198" n="198">Pace fruens, opibus crescens, nullosque pavescens;</l>
                <l xml:id="d005l199" n="199">Sic Feltrum, sic gens gaudet montana Beluni;</l>
                <l xml:id="d005l200" n="200">Transeo, nam terras libuit transisse minores.</l>
                <l xml:id="d005l201" n="201">En Patavi populus, iam ne se sponte subegit</l>
                <l xml:id="d005l202" n="202">Seque Cani tribuit? Digito qui scalpere celum</l>
                <l xml:id="d005l203" n="203">Suetus erat, qui tot terras dicione tenebat,</l>
                <l xml:id="d005l204" n="204">Nunc Canis imperio tutum se vivere gaudet.</l>
                <l xml:id="d005l205" n="205">Ad mala cur celeres, cur nos sumus ad bona tardi?"</l>
                <l xml:id="d005l206" n="206">At plebs, turba minor, chorus et muliebris aperto</l>
                <l xml:id="d005l207" n="207">Clamabat sermone simul: "Quid, Gu[ecelo], ductor?</l>
                <l xml:id="d005l208" n="208">Quid facitis trepide qui ducitis agmina terre?</l>
                <l xml:id="d005l209" n="209">Creditis an tante virtuti obsistere? Nosque</l>
                <l xml:id="d005l210" n="210">Ducitis in cladem crudeli morte famentes,</l>
                <l xml:id="d005l211" n="211">Ut formica putris comburitur arboris alvo</l>
                <l xml:id="d005l212" n="212">Segnitie neglecta sua". Dum talia sensit</l>
                <l xml:id="d005l213" n="213">Guecelo per cunctam resonantia murmura terram,</l>
                <l xml:id="d005l214" n="214">Mox cum Scaligero curavit cudere pacem,</l>
                <l xml:id="d005l215" n="215">Ut decuit, mittens ad talia federa le[c]tos.</l>
                <l xml:id="d005l216" n="216">Fideret utque Canis propriis se viribus urbem</l>
                <l xml:id="d005l217" n="217">Capturum et nosset quanto discrimine cives</l>
                <l xml:id="d005l218" n="218">Urgerentur, ob hoc non se venientibus offert</l>
                <l xml:id="d005l219" n="219">Difficilem, verbis nec lenibus obstruit aures;</l>
                <l xml:id="d005l220" n="220">Ymo hilari sumpsit vultu, vultuque benigno</l>
                <l xml:id="d005l221" n="221">Legatos tristi velociter urbe profectos.</l>
                <l xml:id="d005l222" n="222">Multa palam secum, secreto multa locutus,</l>
                <l xml:id="d005l223" n="223">Terque quaterque dies per plures, plurima gessit</l>
                <l xml:id="d005l224" n="224">Colloquia, et tandem pax civibus ista reperta est.</l>
                <l xml:id="d005l225" n="225">Tervisii nam terra Canis dicione subacta</l>
                <l xml:id="d005l226" n="226">Hunc sumpsit dominum, Gueceloque vicarius illi</l>
                <l xml:id="d005l227" n="227">Subditur, et preses [Turchus] Petrus esse iubetur,</l>
                <l xml:id="d005l228" n="228">Vir probus et domui Scalarum gratior alte,</l>
                <l xml:id="d005l229" n="229">Rebus et in magnis expertus ubique gerendis,</l>
                <l xml:id="d005l230" n="230">Ex Veronensi, claris natalibus, urbe.</l>
                <l xml:id="d005l231" n="231">Istaque sunt patulis ostensa negotia rebus,</l>
                <l xml:id="d005l232" n="232">Cetera privatis nisi non noscuntur amicis.</l>
                <l xml:id="d005l233" n="233">Ergo Canis Grandis cunctas dominatur in urbes,</l>
                <l xml:id="d005l234" n="234">Marchia Tervisii quas, terra beatior, ambit.</l>
                <l xml:id="d005l235" n="235">Hec est ora capax terre pelagique bonorum,</l>
                <l xml:id="d005l236" n="236">Que cupit humani generis defectus ab extra</l>
                <l xml:id="d005l237" n="237">Supplendos, de seque potest bene vivere dives.</l>
                <l xml:id="d005l238" n="238">Hec zephyris gaudet nec frigore lesa nec estu,</l>
                <l xml:id="d005l239" n="239">Vereque perpetuo fecunda virentia semper</l>
                <l xml:id="d005l240" n="240">Arva colit, quibus est Pallas Bachusque Ceresque.</l>
                <l xml:id="d005l241" n="241">Fluminibus gratis redolet rivisque minutis,</l>
                <l xml:id="d005l242" n="242">Quos numero non est comprehendere; plurima classes</l>
                <l xml:id="d005l243" n="243">Flumina nostra mari non pauca per hostia portant.</l>
                <l xml:id="d005l244" n="244">Huic dedit Eoa de parte Liventia metas</l>
                <l xml:id="d005l245" n="245">Hesperio quam mitis Atex de cardine claudit;</l>
                <l xml:id="d005l246" n="246">Hec regio felix media est et ducitur inter</l>
                <l xml:id="d005l247" n="247">Lombardos Venetosque sinus, sub limite recto</l>
                <l xml:id="d005l248" n="248">Solis, ut equavit Vervex aut Libra dietam;</l>
                <l xml:id="d005l249" n="249">Tridentum confine super, Bononia subter</l>
                <l xml:id="d005l250" n="250">Huius humi, quam vix superat paradisius hortus;</l>
                <l xml:id="d005l251" n="251">Utque brevi spatio tendatur, at hec tamen olim</l>
                <l xml:id="d005l252" n="252">Regna duo tenuit. Verone regia sedes</l>
                <l xml:id="d005l253" n="253">Una fuit, cuius pars Marchia, pars quoque fertur</l>
                <l xml:id="d005l254" n="254">Lombardia, fidem meruit si fama priorum.</l>
                <l xml:id="d005l255" n="255">At Patavi regnum statuit rex advena primus</l>
                <l xml:id="d005l256" n="256">Anthenor patrie post Pergama diruta Troie,</l>
                <l xml:id="d005l257" n="257">Cuius marmoreum nunc cernimus usque sepulchrum.</l>
                <l xml:id="d005l258" n="258">Non ego ficta loquar sed tempore cognita nostro.</l>
                <l xml:id="d005l259" n="259">Repperit ut proprium plebs Anthenorea regem</l>
                <l xml:id="d005l260" n="260">Scitur ab effectu. Stephanus prothomartir ubi nunc</l>
                <l xml:id="d005l261" n="261">Excolitur Patavis, veteris seu fabrica fani</l>
                <l xml:id="d005l262" n="262">Illa fuit seu structa novo sub tempore Christi,</l>
                <l xml:id="d005l263" n="263">Hic inventa fuit vetus hec Anthenoris archa;</l>
                <l xml:id="d005l264" n="264">Et sub humo quin tota fuit, tamen angulus unus</l>
                <l xml:id="d005l265" n="265">Eminuit; quidve illud erat nec scire licebat,</l>
                <l xml:id="d005l266" n="266">Donec more suo fodiens lutulenta fimum sus</l>
                <l xml:id="d005l267" n="267">Hanc penes e[st] molita scrobem, submersaque fracti</l>
                <l xml:id="d005l268" n="268">Sarcofagi est ingressa forum, de corpore coxam</l>
                <l xml:id="d005l269" n="269">Abstulit, egrediens mediam quoque vexit in oram.</l>
                <l xml:id="d005l270" n="270">Illa videns mirata fuit vicinia, quidve</l>
                <l xml:id="d005l271" n="271">Id foret explorans, hominis crus esse notavit.</l>
                <l xml:id="d005l272" n="272">Stabat dura cutis, que longis ossibus herens</l>
                <l xml:id="d005l273" n="273">Balsameo fuerat quondam solidata liquore;</l>
                <l xml:id="d005l274" n="274">Utque solet clipei corium resonare vetusti,</l>
                <l xml:id="d005l275" n="275">Quem caries longi corrosit temporis evo,</l>
                <l xml:id="d005l276" n="276">Sic longis cutis atra pilis infusa rigebat:</l>
                <l xml:id="d005l277" n="277">Humanam docuit digitus pedis hanc fore coxam.</l>
                <l xml:id="d005l278" n="278">Nec mora: conveniunt hec tam miranda videre</l>
                <l xml:id="d005l279" n="279">Undique vicini, quos et sors attulit illuc.</l>
                <l xml:id="d005l280" n="280">Tibia pesque sui mox est erepta, sed unde</l>
                <l xml:id="d005l281" n="281">Vexerat inquirunt, ineunt vestigia porce,</l>
                <l xml:id="d005l282" n="282">Et tumuli rimam tunc aspexere; per urbem</l>
                <l xml:id="d005l283" n="283">Rumor it, et subito factum est hoc fabula vulgi.</l>
                <l xml:id="d005l284" n="284">Scitari plebs ipsa volens quem clauderet archa,</l>
                <l xml:id="d005l285" n="285">Hanc reserant, intusque vident Anthenora ruffum.</l>
                <l xml:id="d005l286" n="286">Asser erat totus terebratus fuste cupressi,</l>
                <l xml:id="d005l287" n="287">Corpus ubi extiterat; fuit enea lamina scripta</l>
                <l xml:id="d005l288" n="288">Ad regis submissa caput, nomenque suumque</l>
                <l xml:id="d005l289" n="289">Exponens meritum metris inscripta duobus,</l>
                <l xml:id="d005l290" n="290">E quibus ipse canam primum reliquumque silebo:</l>
                <l xml:id="d005l291" n="291">"Hic iacet Anthen[or] Patavine conditor urbis".</l>
                <l xml:id="d005l292" n="292">Hec non visa michi, referenti visa fuerunt,</l>
                <l xml:id="d005l293" n="293">At cunctis reliquum patuit longumque patebit.</l>
                <l xml:id="d005l294" n="294">Ut fuit Anthenor celsa reparatus in archa,</l>
                <l xml:id="d005l295" n="295">Qua modo stat steteratque prius stabitque per evum,</l>
                <l xml:id="d005l296" n="296">Huius et in facie tumuli bis bina novavit</l>
                <l xml:id="d005l297" n="297">[M]etra Lupus, quorum non dissona litera primis.</l>
                <l xml:id="d005l298" n="298">Sed quid regna valent, quid magna potentia, quidve</l>
                <l xml:id="d005l299" n="299">Nomen in extremas expandere profuit urbes?</l>
                <l xml:id="d005l300" n="300">Ut Tervisinam Canis est progressus in urbem,</l>
                <l xml:id="d005l301" n="301">Urbis sceptra tenens, morbus quem sumpserat ante,</l>
                <l xml:id="d005l302" n="302">Corporei fluxus stomachique doloris acuti</l>
                <l xml:id="d005l303" n="303">Invaluit magis atque magis: nec cura medendi</l>
                <l xml:id="d005l304" n="304">Profuit, in peius quin semper pronior iret;</l>
                <l xml:id="d005l305" n="305">Sive per oppositum fierent medicamina, sive</l>
                <l xml:id="d005l306" n="306">Et glacie et gelidis limphis natura ruisset.</l>
                <l xml:id="d005l307" n="307">Tam gelidus fons est monachis, quos turba Piorum</l>
                <l xml:id="d005l308" n="308">Quadraginta fovet, glacies ne frigore vincat.</l>
                <l xml:id="d005l309" n="309">Hoc Canis usus erat rabidi fervente Leonis</l>
                <l xml:id="d005l310" n="310">Sidere; causa mali potuit fons esse futuri.</l>
                <l xml:id="d005l311" n="311">Utque videt sterni sese Canis, utque medellis</l>
                <l xml:id="d005l312" n="312">Esse locum nullis, celestia suscipit arma;</l>
                <l xml:id="d005l313" n="313">Ordinat in cunctis que mortis postulat ordo,</l>
                <l xml:id="d005l314" n="314">Ecclesie de more sacre; carosque nepotes</l>
                <l xml:id="d005l315" n="315">Sceptra tenere iubet, referentem nomen avitum</l>
                <l xml:id="d005l316" n="316">Albertum et primi Mastinum principis urbis</l>
                <l xml:id="d005l317" n="317">Fratris avi, iuvenes probitate et sanguine claros,</l>
                <l xml:id="d005l318" n="318">Cordeque contrito sumpsit carismata princeps</l>
                <l xml:id="d005l319" n="319">Scaliger, inde animam summo dedit ipse Tonanti.</l>
                <l xml:id="d005l320" n="320">Lux Quintilis erat vigena secunda, ducentis</l>
                <l xml:id="d005l321" n="321">Sub lustris Domini, decies sex, sex minus anno.</l>
                <l xml:id="d005l322" n="322">Quis referat lacrimas, gemitus planctusque suorum?</l>
                <l xml:id="d005l323" n="323">Quis Baylardini quasi patris, quisve nepotum</l>
                <l xml:id="d005l324" n="324">Texere verba queat? Natorum quisve potentis</l>
                <l xml:id="d005l325" n="325">Tot lamenta canat cognatorumque dolores?</l>
                <l xml:id="d005l326" n="326">Turci quisve domus recitet suspiria Petri,</l>
                <l xml:id="d005l327" n="327">Scaligerum qui more patris nutriverat, et qui</l>
                <l xml:id="d005l328" n="328">Rebus in agendis sanissima tradere norat</l>
                <l xml:id="d005l329" n="329">Consilia, et domui Scalarum tutor in armis</l>
                <l xml:id="d005l330" n="330">Extitit excellens et sensu et cordis amore?</l>
                <l xml:id="d005l331" n="331">Quisve Canis comitis Ziliberti, quisve Iohannis</l>
                <l xml:id="d005l332" n="332">Principibus geniti torturas verbaque narret?</l>
                <l xml:id="d005l333" n="333">Transeo quid iuncti, quid turba domestica flevit.</l>
                <l xml:id="d005l334" n="334">Quis Veronensis populi deflere querelas</l>
                <l xml:id="d005l335" n="335">Possit, et infantum, matrum, iuvenumque senumque?</l>
                <l xml:id="d005l336" n="336">Virgilius, Naso, Lucanus, Statius, ipse</l>
                <l xml:id="d005l337" n="337">Meonides tanto minor esset turba labore.</l>
                <l xml:id="d005l338" n="338">Ut taceam reliquas priscis ditionibus urbes</l>
                <l xml:id="d005l339" n="339">Subiectas sumptasque, Cani que nuper adhesit</l>
                <l xml:id="d005l340" n="340">Tervisium, quanto credam gemuisse dolore?</l>
                <l xml:id="d005l341" n="341">Credere nec dicam, proprias quid perculit aures.</l>
                <l xml:id="d005l342" n="342">Invehit in mortem, subito que clauserit [almos]</l>
                <l xml:id="d005l343" n="343">Dira dies, et pene Deum peccasse fatetur</l>
                <l xml:id="d005l344" n="344">Quod sibi tutorem celeri tam morte benignum</l>
                <l xml:id="d005l345" n="345">Abstulit, in luctus atros sua gaudia vertens.</l>
                <l xml:id="d005l346" n="346">Universalis luctus sic Marchia misit.</l>
                <l xml:id="d005l347" n="347">Quid ni? cum mundi regionibus usque remotis</l>
                <l xml:id="d005l348" n="348">Mors sua ploratur Penis, Dacisque, Getisque.</l>
                <l xml:id="d005l349" n="349">Ergo ubi carnis iter Canis est ingressus, ab urbe</l>
                <l xml:id="d005l350" n="350">Tervisio vehitur reda, magnoque paratu</l>
                <l xml:id="d005l351" n="351">Quattuor hanc celsi redam duxere iugales.</l>
                <l xml:id="d005l352" n="352">Luminibus densis, et aromatis arte refectum</l>
                <l xml:id="d005l353" n="353">Principis in patriam tristis Verona recepit</l>
                <l xml:id="d005l354" n="354">Flebile depositum, Canis utpote nobile corpus,</l>
                <l xml:id="d005l355" n="355">Quod tumulo posuere patrum, qua Virginis aula</l>
                <l xml:id="d005l356" n="356">Prebuit Antique. plebs nobilitasque cucurrit,</l>
                <l xml:id="d005l357" n="357">Exequias clerus, sibi debita iusta, iacenti</l>
                <l xml:id="d005l358" n="358">Scaligero solvit, quem celi curia sumat,</l>
                <l xml:id="d005l359" n="359">Sedibus empireis eterno lumine donans.</l>
                <l xml:id="d005l360" n="360">Proh dolor! Ecce Canis, basis et tutela suorum,</l>
                <l xml:id="d005l361" n="361">Quos sibi nota fides per totum nexuit orbem,</l>
                <l xml:id="d005l362" n="362">Procubuit. Tanti tamen huius premia damni,</l>
                <l xml:id="d005l363" n="363">Omnis amicus habet geminos de sanguine fratres</l>
                <l xml:id="d005l364" n="364">Scaligero terras patrui de more tenentes:</l>
                <l xml:id="d005l365" n="365">Omnis enim tellus patruo subiecta sibique</l>
                <l xml:id="d005l366" n="366">Paret, et ipsorum gaudet ditione potiri;</l>
                <l xml:id="d005l367" n="367">Equalique fide se supposuere novellis</l>
                <l xml:id="d005l368" n="368">Principibus, quorum prior est Albertus in omni</l>
                <l xml:id="d005l369" n="369">Nobilitate vigens, sequitur Mastinus et ille</l>
                <l xml:id="d005l370" n="370">Moribus egregiis et stemmatis indole prisci.</l>
                <l xml:id="d005l371" n="371">His protende Deus vitam, protende priorum</l>
                <l xml:id="d005l372" n="372">Imperia, ut longos teneant sua sceptra per annos,</l>
                <l xml:id="d005l373" n="373">Atque sui generis soboles per secula regnent.</l>
            </div1>
        </body>
    </text>
</TEI>
