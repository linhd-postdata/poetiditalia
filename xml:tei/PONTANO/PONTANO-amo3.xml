<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PONTANO-amo3">
                    <title>de amore coniugali</title>
                    <title type="short">de amore coniugali 3</title>
                    <abbr>coniug. 3</abbr>
                    <bibl>B. Soldati, 1902</bibl>
                </title>
                <author xml:id="PONTANO" n="165.000">
                    <name>Pontano, Giovanni Gioviano</name>
                    <date>Cerreto di Spoleto 1429 - Napoli 1503</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Gioviano Pontano</persName>
                    <abbr>PONTANO</abbr>
                </author>
                <respStmt>
                    <resp>Reference basis text</resp>
                    <name>B. Soldati, 1902</name>
                </respStmt>
            </titleStmt>
            <extent>
                <measure unit="words" quantity="2931">2931</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>B. Soldati, 1902</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>8.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="E">
                <head>
                    <title>1</title>
                    <abbr>1</abbr>
                    <bibl source="digital">Marcello Montalto</bibl>
                </head>
                <p xml:id="d001l1" n="0|1">veneratur Pelignos et agrum Sulmonensem</p>
                <l xml:id="d001l2" n="1">Hine amnes, haecne aoniis loca grata puellis,</l>
                <l xml:id="d001l3" n="2">Pelignone haec sunt rura habitata seni?</l>
                <l xml:id="d001l4" n="3">Hosne lacus, haecne antra colit descriptor amorum?</l>
                <l xml:id="d001l5" n="4">Manibus haec sacra sunt, magne poeta, tuis?</l>
                <l xml:id="d001l6" n="5">En vati dilecta Dryas fert rustica dona,</l>
                <l xml:id="d001l7" n="6">Fert myrtum, ac violae lilia mista nigrae,</l>
                <l xml:id="d001l8" n="7">Fert hederam, fert veris opes. Quin ecce Corinna:</l>
                <l xml:id="d001l9" n="8">Ipsa canit, voces fluminis aura refert:</l>
                <l xml:id="d001l10" n="9">"Erramus per prata, nec est quod laedat amantes,</l>
                <l xml:id="d001l11" n="10">Et iuveni iuncta est usque puella suo;</l>
                <l xml:id="d001l12" n="11">Pascimur amplexu tenero, fovet aura cubantis,</l>
                <l xml:id="d001l13" n="12">Pennarum admotu quam levis afflat Amor.</l>
                <l xml:id="d001l14" n="13">Quod nemus, aut quaenam umbra meos nunc servat amores?</l>
                <l xml:id="d001l15" n="14">Huc ades in molli, Naso, fovende sinu."</l>
                <l xml:id="d001l16" n="15">Ille refert: "O ante alias mihi cara puellas,</l>
                <l xml:id="d001l17" n="16">Ipsa veni ad nitidos, culta Corinna, lacus,</l>
                <l xml:id="d001l18" n="17">Qua strepitat leve murmur aquae, qua laurus in umbram</l>
                <l xml:id="d001l19" n="18">Se iacit, et densum texit opaca nemus,</l>
                <l xml:id="d001l20" n="19">Luxuriat qua mollis humus; te plurima myrtus,</l>
                <l xml:id="d001l21" n="20">Te manet irriguis floridus hortus aquis.</l>
                <l xml:id="d001l22" n="21">En assum tibi certus amans." Vix ille, repente</l>
                <l xml:id="d001l23" n="22">Virgo movet niveos ad loca nota pedes,</l>
                <l xml:id="d001l24" n="23">Ac, nudata sinum, cervici innexa pependit;</l>
                <l xml:id="d001l25" n="24">Ora, oculos, pectus cordaque iunxit amor,</l>
                <l xml:id="d001l26" n="25">Osculaque et iunxit, suspiria et intima iunxit,</l>
                <l xml:id="d001l27" n="26">Mistus et ex uno spiritus ore coit;</l>
                <l xml:id="d001l28" n="27">Incaluit tunc umbra novo succensa calore,</l>
                <l xml:id="d001l29" n="28">Mox gratum repetit altera et alter opus.</l>
                <l xml:id="d001l30" n="29">Ludite, felicis umbrae, quibus una voluptas</l>
                <l xml:id="d001l31" n="30">Vivitur atque unus pectora iungit amor.</l>
                <l xml:id="d001l32" n="31">Nunc, age, quae myrteta colis mihi consita, nymphe,</l>
                <l xml:id="d001l33" n="32">Quaeque tenes hortos, Antiniana, meos,</l>
                <l xml:id="d001l34" n="33">Pauca meae, nam pauca seni Cytherea ministrat,</l>
                <l xml:id="d001l35" n="34">(Ipsa leget coniux) tu modo pauca refer.</l>
                <l xml:id="d001l36" n="35">Extinctos in corde seni quis suscitat ignes?</l>
                <l xml:id="d001l37" n="36">Quae nova sopitas nunc movet aura faces?</l>
                <l xml:id="d001l38" n="37">Incendi novus auctor an est? Suspiria, coniux,</l>
                <l xml:id="d001l39" n="38">Hoc tua et accensi pectoris aura facit;</l>
                <l xml:id="d001l40" n="39">Pectoris huc venit aura tui, vetus inde resurgit</l>
                <l xml:id="d001l41" n="40">Et reparat vires ignis ab igne novas;</l>
                <l xml:id="d001l42" n="41">Iam saevit, iam flamma furit; suspiria coniux</l>
                <l xml:id="d001l43" n="42">Movit, et a nostra mutua flamma viget;</l>
                <l xml:id="d001l44" n="43">Urimur absentes unoque adolescimus igni,</l>
                <l xml:id="d001l45" n="44">Et vires uno fomite uterque capit.</l>
                <l xml:id="d001l46" n="45">In somnis mihi nocte venis, succenditur ignis,</l>
                <l xml:id="d001l47" n="46">Vexat nocturnus pectora adusta calor;</l>
                <l xml:id="d001l48" n="47">Ante oculos versare die, tum subdita venis</l>
                <l xml:id="d001l49" n="48">Spirat anhelantis flamma diurna faces:</l>
                <l xml:id="d001l50" n="49">En volitant rutilantque vagae de corde favillae,</l>
                <l xml:id="d001l51" n="50">Et fax absumptis ossibus usta micat;</l>
                <l xml:id="d001l52" n="51">Iam serpit venis, imas iam flamma medullas</l>
                <l xml:id="d001l53" n="52">Corripit ac toto corpore lapsa furit.</l>
                <l xml:id="d001l54" n="53">Quisquis ades, procul hinc, ne vos meus ustilet ignis:</l>
                <l xml:id="d001l55" n="54">Fervet et accensos huc agit hucque globos;</l>
                <l xml:id="d001l56" n="55">Inque faces flammasque abeo, iam vertor in ignem,</l>
                <l xml:id="d001l57" n="56">Vertimur, en iam iam nil nisi flamma sumus.</l>
                <lb/>
            </div1>
            <div1 xml:id="d002" type="section" decls="#md" met="E">
                <head>
                    <title>2</title>
                    <abbr>2</abbr>
                    <bibl source="digital">Marcello Montalto</bibl>
                </head>
                <p xml:id="d002l1" n="0|1">ad uxorem</p>
                <l xml:id="d002l2" n="1">Natalem Domini sine me Ianique calendas</l>
                <l xml:id="d002l3" n="2">Et sine me Regum tempora tristis agis,</l>
                <l xml:id="d002l4" n="3">Tristis et in templis ad publica munera perstas;</l>
                <l xml:id="d002l5" n="4">Tristis et a templo cum petis ipsa domum,</l>
                <l xml:id="d002l6" n="5">Illic te absentis torquent monumenta mariti,</l>
                <l xml:id="d002l7" n="6">Ante tuos oculos quae tibi multa iacent,</l>
                <l xml:id="d002l8" n="7">Illic desertusque torus succurrit amanti,</l>
                <l xml:id="d002l9" n="8">Quaeque vacat viduo sponda relicta loco.</l>
                <l xml:id="d002l10" n="9">Ingeminat tum corde dolor, crudescit et acre</l>
                <l xml:id="d002l11" n="10">Vulnus, et ipsa super lapsa dolore cadis:</l>
                <l xml:id="d002l12" n="11">Non soror et geminae longo molimine natae,</l>
                <l xml:id="d002l13" n="12">Vix revocat lacrimis qui tibi natus adest.</l>
                <l xml:id="d002l14" n="13">Iam, coniux, iam parce novis, Ariadna, querelis;</l>
                <l xml:id="d002l15" n="14">Non te nunc primum contigit iste dolor:</l>
                <l xml:id="d002l16" n="15">A teneris eadem mira virtute tulisti,</l>
                <l xml:id="d002l17" n="16">Matronae et laudes ipsa puella refers.</l>
                <l xml:id="d002l18" n="17">Difficile est tolerare, tamen laus omnis in hoc est,</l>
                <l xml:id="d002l19" n="18">Et labor assuetis mollior esse solet.</l>
                <l xml:id="d002l20" n="19">O non sic aliis tua nota exempla puellis,</l>
                <l xml:id="d002l21" n="20">Servandique tori facta magistra fores,</l>
                <l xml:id="d002l22" n="21">Digna quidem amplexuque frui thalamoque mariti,</l>
                <l xml:id="d002l23" n="22">Gaudiaque assueto continuare toro.</l>
                <l xml:id="d002l24" n="23">Virtutem sed dura probant: hinc fama pudicis,</l>
                <l xml:id="d002l25" n="24">Hinc meruit nomen Penelopea suum.</l>
                <l xml:id="d002l26" n="25">In pretio sunt rara, nihil virtute sed ipsa</l>
                <l xml:id="d002l27" n="26">Rarius: haec superis nos facit esse pares.</l>
                <l xml:id="d002l28" n="27">Iam, coniux, laetare; nihil nam mente pudica</l>
                <l xml:id="d002l29" n="28">Rarius; haec superos in sua vota trahit.</l>
                <l xml:id="d002l30" n="29">Sed tibi nec monitore opus, officiumque maritae</l>
                <l xml:id="d002l31" n="30">Exigis et per te munera matris obis.</l>
                <l xml:id="d002l32" n="31">Cum Domini natalis adest, laetare, tibique</l>
                <l xml:id="d002l33" n="32">Si non vis, natis, optima, parce tuis:</l>
                <l xml:id="d002l34" n="33">Mane simul geminis comitata operare puellis,</l>
                <l xml:id="d002l35" n="34">Et tibi placatos iusta precare deos;</l>
                <l xml:id="d002l36" n="35">Sint nato, sint vota viro rata: ponat iniquum</l>
                <l xml:id="d002l37" n="36">Mars odium et redeat pacis alunna quies.</l>
                <l xml:id="d002l38" n="37">Di faciles; tu iusta petis; iamque auguror ipsum</l>
                <l xml:id="d002l39" n="38">Annuere et capitis signa dedisse Iovem.</l>
                <l xml:id="d002l40" n="39">Omine quo regressa larem fac splendeat aula</l>
                <l xml:id="d002l41" n="40">Munditiis, festos duc sine nube dies;</l>
                <l xml:id="d002l42" n="41">Omnia sint tibi laeta domi, felicibus annus</l>
                <l xml:id="d002l43" n="42">Auspiciis peragat, quod bene cepit, iter.</l>
                <l xml:id="d002l44" n="43">Cura sit et mensae, quae non aliena puellis,</l>
                <l xml:id="d002l45" n="44">Larga quidem, sed non luxuriosa tamen;</l>
                <l xml:id="d002l46" n="45">Mensa suos habeat lusus, et saepe parentis,</l>
                <l xml:id="d002l47" n="46">Saepe viri nomen anxia verba sonent;</l>
                <l xml:id="d002l48" n="47">Sit cura et patrii ritus morisque vetusti,</l>
                <l xml:id="d002l49" n="48">Qui statuit posito regna beata mero.</l>
                <l xml:id="d002l50" n="49">Quod felix faustumque, fabae sors regia cuia est?</l>
                <l xml:id="d002l51" n="50">Nate, tua: ardenti subdite ligna foco,</l>
                <l xml:id="d002l52" n="51">Stet myrto, stet rore maris lauroque comatus</l>
                <l xml:id="d002l53" n="52">Ipse focus; calices et nova vina date.</l>
                <l xml:id="d002l54" n="53">Funde, puer; bonus annus eat, pax laeta sequatur.</l>
                <l xml:id="d002l55" n="54">Eveniet: micuit sparsus in igne liquor.</l>
                <l xml:id="d002l56" n="55">Funde iterum: ter flamma coma crepitante reluxit,</l>
                <l xml:id="d002l57" n="56">Ter saliit vivo laurus adusta foco:</l>
                <l xml:id="d002l58" n="57">Pax aderit, iam signa domum redeuntia cerno;</l>
                <l xml:id="d002l59" n="58">I, puer, et veteri vincula deme cado.</l>
                <l xml:id="d002l60" n="59">Quisquis ades, dic laeta; dies hic nubila pellat,</l>
                <l xml:id="d002l61" n="60">Instauret positum sedula turba merum.</l>
                <l xml:id="d002l62" n="61">Absenti mihi chia date, date cresia regi;</l>
                <l xml:id="d002l63" n="62">Inde bibat dubio tota corona pede.</l>
                <l xml:id="d002l64" n="63">Tu vero hunc mihi, cara, viro praestabis honorem,</l>
                <l xml:id="d002l65" n="64">Tingat ut auratus mollia labra calix,</l>
                <l xml:id="d002l66" n="65">Et memor ipsa mei dicas: "Haec oscula, coniux,</l>
                <l xml:id="d002l67" n="66">Illa tua, haec, coniux, te properare iubent."</l>
                <l xml:id="d002l68" n="67">His addas etiam suspiria, teque subinde</l>
                <l xml:id="d002l69" n="68">Admoneant reditus tempora certa mei.</l>
                <lb/>
            </div1>
            <div1 xml:id="d003" type="section" decls="#md" met="E">
                <head>
                    <title>3</title>
                    <abbr>3</abbr>
                    <bibl source="digital">Marcello Montalto</bibl>
                </head>
                <p xml:id="d003l1" n="0|1">epithalamium in nuptiis Aureliae filiae</p>
                <l xml:id="d003l2" n="1">Huc ades, o Hymenaee, nec est quod rura recuses:</l>
                <l xml:id="d003l3" n="2">Rura tuas primum festa tulere faces,</l>
                <l xml:id="d003l4" n="3">Rura novos tibi prima iocos statuere, tuoque</l>
                <l xml:id="d003l5" n="4">Lutea puniceo vincla dedere pedi,</l>
                <l xml:id="d003l6" n="5">Cultaque solennem duxere ad compita pompam,</l>
                <l xml:id="d003l7" n="6">Omine cum fausto foemina virque canunt.</l>
                <l xml:id="d003l8" n="7">Hic primum laeto sonuit nova tybia cantu,</l>
                <l xml:id="d003l9" n="8">Movit et artifices compta puella pedes;</l>
                <l xml:id="d003l10" n="9">Rure arcum sibi fecit Amor strinxitque sagittas,</l>
                <l xml:id="d003l11" n="10">Accenditque novas, rure parante, faces.</l>
                <l xml:id="d003l12" n="11">Tum iuvenis primos sensit malesanus amores,</l>
                <l xml:id="d003l13" n="12">Arsit ab insolita tacta puella face;</l>
                <l xml:id="d003l14" n="13">Hinc iunxere pares communi foedere dextras,</l>
                <l xml:id="d003l15" n="14">Affuit et tectis saepe vocatus Hymen.</l>
                <l xml:id="d003l16" n="15">Flammea tum tibi prima deo sunt sumpta, decensque</l>
                <l xml:id="d003l17" n="16">Praeluxit digitis aurea gemma tuis,</l>
                <l xml:id="d003l18" n="17">Sedisti medius iuveni mediusque puellae,</l>
                <l xml:id="d003l19" n="18">Deliciasque toro gaudiaque apta doces.</l>
                <l xml:id="d003l20" n="19">Tum felix, praesente deo, torus esse iugalis</l>
                <l xml:id="d003l21" n="20">Legitimam et thalamus coepit habere fidem.</l>
                <l xml:id="d003l22" n="21">Ergo ades, o Hymenaee; vocant te rura, tibique</l>
                <l xml:id="d003l23" n="22">Culta domus cultus et tibi ridet ager;</l>
                <l xml:id="d003l24" n="23">In foribus te culta manens Ariadna decentis</l>
                <l xml:id="d003l25" n="24">Et nectit flores et nova serta parat.</l>
                <l xml:id="d003l26" n="25">Dum nectit flores, illi per candida fulgent</l>
                <l xml:id="d003l27" n="26">Ora rosae, Charites quas posuere genis,</l>
                <l xml:id="d003l28" n="27">Spirat et ex oculis nova gratia (flectere divos</l>
                <l xml:id="d003l29" n="28">Dum cupit, hac risum temperat ipsa Venus);</l>
                <l xml:id="d003l30" n="29">Quin etiam canit: "Ad mensas, Hymenaee, venito,</l>
                <l xml:id="d003l31" n="30">Te vocat ad thalamos nupta novella suos.</l>
                <l xml:id="d003l32" n="31">Pulcher Hymen, Hymenaee, Hymen, Hymenaee, venito;</l>
                <l xml:id="d003l33" n="32">Te chorus et cantus, te tua pompa manet.</l>
                <l xml:id="d003l34" n="33">Pulcher Hymen, Hymenaee, Hymen, Hymenaee, venito;</l>
                <l xml:id="d003l35" n="34">Tybia iam teneros fundit eburna modos,</l>
                <l xml:id="d003l36" n="35">Ocior ut venias, en rustica fistula cantat,</l>
                <l xml:id="d003l37" n="36">Teque vocat numeris Antiniana novis:"</l>
                <l xml:id="d003l38" n="37">"Irriguis sic hortus aquis, sic prata salictis,</l>
                <l xml:id="d003l39" n="38">Sic gaudent pratis ipsa salicta suis,</l>
                <l xml:id="d003l40" n="39">Laetantur sic melle favi, sic robora glande,</l>
                <l xml:id="d003l41" n="40">Laetus ut ad thalamos carmina pangit Hymen,</l>
                <l xml:id="d003l42" n="41">Pulcher Hymen, Hymenaeus, Hymen, cui filia vatis</l>
                <l xml:id="d003l43" n="42">Se colit, et thalamos nupta pudica parat;</l>
                <l xml:id="d003l44" n="43">Qualis roscidulo florens hyacinthus in horto</l>
                <l xml:id="d003l45" n="44">Puniceo primae certat honore rosae,</l>
                <l xml:id="d003l46" n="45">Hunc Dryades coluere, hunc et coluere Napaeae,</l>
                <l xml:id="d003l47" n="46">Nais et assidua fessa rigavit aqua.</l>
                <l xml:id="d003l48" n="47">Myrtus honos Veneris, myrto laetantur amantes:</l>
                <l xml:id="d003l49" n="48">Pendeat ad cultas myrtea virga fores;</l>
                <l xml:id="d003l50" n="49">Laurus honos Phoebi, praefert et laurus amores:</l>
                <l xml:id="d003l51" n="50">Ornent et festam laurea serta domum.</l>
                <l xml:id="d003l52" n="51">Vitibus est decori pendens sub fronde racemus,</l>
                <l xml:id="d003l53" n="52">Arboribus decori quae bene poma rubent:</l>
                <l xml:id="d003l54" n="53">Picta chlamys phrygiaque manu variata supellex</l>
                <l xml:id="d003l55" n="54">Est decori thalamo, purpureusque torus</l>
                <l xml:id="d003l56" n="55">Ipse rosa syrioque decens perflatus amomo</l>
                <l xml:id="d003l57" n="56">Mille parat dominae gaudia, mille viro.</l>
                <l xml:id="d003l58" n="57">Felix deliciis et felix lecte susurris,</l>
                <l xml:id="d003l59" n="58">Per te vir domina, nupta beata viro est.</l>
                <l xml:id="d003l60" n="59">Pan iungit calamos: iungitque Hymenaeus amantes;</l>
                <l xml:id="d003l61" n="60">Pan amat: ad calamos dulce iocatur Hymen,</l>
                <l xml:id="d003l62" n="61">Pulcher Hymen, Hymenaeus, Hymen, cui flammea curae</l>
                <l xml:id="d003l63" n="62">Et iuvenum lusus et sine lite torus.</l>
                <l xml:id="d003l64" n="63">Lite fugatur amor, concordia nectit amorem,</l>
                <l xml:id="d003l65" n="64">Concordis animos lectulus ipse facit;</l>
                <l xml:id="d003l66" n="65">Hunc amor, hunc pax ipsa locum statuere quieti,</l>
                <l xml:id="d003l67" n="66">Hunc legit fidei vincula castus Hymen,</l>
                <l xml:id="d003l68" n="67">Castus Hymen, Hymenaeus, Hymen; age, fistula, Hymenque</l>
                <l xml:id="d003l69" n="68">Dic et Hymen; gaudet saepe iteratus Hymen.</l>
                <l xml:id="d003l70" n="69">Ut flos, aestivo sitiens cum terra calore,</l>
                <l xml:id="d003l71" n="70">Nocturno refici lassus ab himbre cupit,</l>
                <l xml:id="d003l72" n="71">Non illum Zephyrique valent auraeque recentes</l>
                <l xml:id="d003l73" n="72">Mulcere aut densa nexilis umbra coma,</l>
                <l xml:id="d003l74" n="73">Sola illi est in rore salus, spes omnis in himbri,</l>
                <l xml:id="d003l75" n="74">Languet honos, cecidit languida sole coma;</l>
                <l xml:id="d003l76" n="75">Sic tacitos in corde fovens nova nupta calores,</l>
                <l xml:id="d003l77" n="76">Optato refici coniugis ore petit,</l>
                <l xml:id="d003l78" n="77">Non illam patris amplexus, non oscula matris</l>
                <l xml:id="d003l79" n="78">Aut iuvat artifici purpura picta manu;</l>
                <l xml:id="d003l80" n="79">Suspirat tantum amplexus, tantum ora mariti,</l>
                <l xml:id="d003l81" n="80">Moeret, abestque illi qui fuit ante decor.</l>
                <l xml:id="d003l82" n="81">Quam, raptam matrisque sinu colloque parentis,</l>
                <l xml:id="d003l83" n="82">Coniugis ad cari limina ducit Hymen,</l>
                <l xml:id="d003l84" n="83">Mitis Hymen, Hymenaeus, Hymen, cui mollia curae</l>
                <l xml:id="d003l85" n="84">Coniugia et parili vincula nexa iugo.</l>
                <l xml:id="d003l86" n="85">Ut flos in verno laetatus sole nitescit</l>
                <l xml:id="d003l87" n="86">Fulgidus, et gaudet purpura honore suo,</l>
                <l xml:id="d003l88" n="87">Mane tepor, sub solem aurae, ros noctis in umbra</l>
                <l xml:id="d003l89" n="88">Mulcet, et ipse suas iactat honestus opes;</l>
                <l xml:id="d003l90" n="89">In molli sic virgo toro complexa maritum</l>
                <l xml:id="d003l91" n="90">Nuda nitet, caro ludit amata sinu,</l>
                <l xml:id="d003l92" n="91">Mane sopor, sub sole viri suspiria mulcent,</l>
                <l xml:id="d003l93" n="92">Nocte iterata venus, saepe receptus hymen,</l>
                <l xml:id="d003l94" n="93">Dulcis Hymen, Hymenaeus, Hymen." Sed fulget olympo</l>
                <l xml:id="d003l95" n="94">Vesper; pone tuos, fistula lassa, modos.</l>
                <l xml:id="d003l96" n="95">Vesper adest, Hymenaeus adest; consurgite mensis:</l>
                <l xml:id="d003l97" n="96">Vesper amat cantus, carmine gaudet Hymen.</l>
                <l xml:id="d003l98" n="97">Iam, iuvenes, simul ad choreas, simul ite, puellae,</l>
                <l xml:id="d003l99" n="98">En canite, et phrygium carmina dicat ebur.</l>
                <l xml:id="d003l100" n="99">Vesper adest, gaudete, viri, gaudete, puellae,</l>
                <l xml:id="d003l101" n="100">Seque paret socio nuptaque virque toro.</l>
                <l xml:id="d003l102" n="101">Ad thalamos Hymenaeus adest, iace, virgo, pudorem;</l>
                <l xml:id="d003l103" n="102">Et vir adest, et adest qui bene iungat Amor.</l>
                <l xml:id="d003l104" n="103">Prima Venus teneris legem praescripsit ocellis,</l>
                <l xml:id="d003l105" n="104">Quave palam fiat quave tegatur amor;</l>
                <l xml:id="d003l106" n="105">Primus Hymen blandis statuit sua iura labellis,</l>
                <l xml:id="d003l107" n="106">Diceret ut iuvenis: "Tu mihi, virgo, places."</l>
                <l xml:id="d003l108" n="107">Ipsa viro Venus e coelo, Venus ipsa puellae:</l>
                <l xml:id="d003l109" n="108">"Ludite, ait, florem carpite amoris," ait;</l>
                <l xml:id="d003l110" n="109">Ipse et inexpertos iungens Hymenaeus amantes</l>
                <l xml:id="d003l111" n="110">Instituitque rudes, deliciasque docet.</l>
                <l xml:id="d003l112" n="111">Sola Venus docuit, decepta ut matre puella</l>
                <l xml:id="d003l113" n="112">Clam cuperet iuveni cauta coire suo;</l>
                <l xml:id="d003l114" n="113">Solus Hymen iussit, patrio lare nata relicto</l>
                <l xml:id="d003l115" n="114">Iret ut ad iuvenem, matre vetante, suum.</l>
                <l xml:id="d003l116" n="115">Blanda Venus sine veste monet dormire puellas,</l>
                <l xml:id="d003l117" n="116">Gaudiaque instanti nulla negare viro;</l>
                <l xml:id="d003l118" n="117">Blandus Hymen sine veste iubet dormire maritas,</l>
                <l xml:id="d003l119" n="118">Et cupidum ad lusus sollicitare virum.</l>
                <l xml:id="d003l120" n="119">A Venere est quodcunque viro, quodcunque puellae</l>
                <l xml:id="d003l121" n="120">Inter delicias et bona dulce venit;</l>
                <l xml:id="d003l122" n="121">Quod tenerum, quod dulce, ioci quodcunque Hymenaeus</l>
                <l xml:id="d003l123" n="122">Condit, et ore duas claudit in uno animas.</l>
                <l xml:id="d003l124" n="123">Sed numeros mutare licet: nam Vesper olympo</l>
                <l xml:id="d003l125" n="124">Conditur, et somnos imperat alma Venus.</l>
                <l xml:id="d003l126" n="125">Intravit thalamos felix Hymenaeus, et omen</l>
                <l xml:id="d003l127" n="126">Ipse dedit; lecto virgoque virque cubant.</l>
                <l xml:id="d003l128" n="127">Ducite felices concordi foedere noctes,</l>
                <l xml:id="d003l129" n="128">Dulciaque unanimi carpite poma manu;</l>
                <l xml:id="d003l130" n="129">Ver flores, segetes aestas, autunnus et uvas,</l>
                <l xml:id="d003l131" n="130">Delicias thalamus tempus in omne dabit.</l>
                <l xml:id="d003l132" n="131">Serpite in amplexu, certent pugnantia linguis</l>
                <l xml:id="d003l133" n="132">Oscula, blanditiis absit utrique modus;</l>
                <l xml:id="d003l134" n="133">Sic hederae serpunt, sic iungunt rostra columbae,</l>
                <l xml:id="d003l135" n="134">Murmuris et taciti ludit in ore sonus.</l>
                <l xml:id="d003l136" n="135">Aetatis breve ver; vos veris carpite florem;</l>
                <l xml:id="d003l137" n="136">Hunc florem lusus deliciaeque decent.</l>
                <l xml:id="d003l138" n="137">Ludite, deliciisque brevem complete iuventam;</l>
                <l xml:id="d003l139" n="138">Hoc agite, ut cupidos prole iuvetis avos.</l>
                <l xml:id="d003l140" n="139">Nascatur Paulo similis, qui reddat utrunque</l>
                <l xml:id="d003l141" n="140">Scitus avum ingenii dexteritate, puer:</l>
                <l xml:id="d003l142" n="141">Nam patrium nec Pierides nec sprevit Apollo</l>
                <l xml:id="d003l143" n="142">Et Mars ipse sua fovit et auxit ope,</l>
                <l xml:id="d003l144" n="143">Maternum Musae aonio fovere sub antro,</l>
                <l xml:id="d003l145" n="144">Protexit galea Mars quoque saepe sua.</l>
                <l xml:id="d003l146" n="145">Nascatur quae nata tuos, Aurelia, mores</l>
                <l xml:id="d003l147" n="146">Et faciem referat foemineumque decus;</l>
                <l xml:id="d003l148" n="147">Nanque tibi matrique tuae nil aequa Minerva,</l>
                <l xml:id="d003l149" n="148">Nil Charites sociae, nil negat ipse pudor.</l>
                <l xml:id="d003l150" n="149">Hinc illinc generis series. Age, ruris alunnae,</l>
                <l xml:id="d003l151" n="150">Et nemorum dominae, silvicolaeque deae,</l>
                <l xml:id="d003l152" n="151">Mane novo nuptisque novis de flore recenti</l>
                <l xml:id="d003l153" n="152">Serta date, et calathis spargite ruris opes;</l>
                <l xml:id="d003l154" n="153">Ipsa favos et mella ferens et lactis honores</l>
                <l xml:id="d003l155" n="154">Dic fesceninos, Antiniana, sales.</l>
                <lb/>
            </div1>
            <div1 xml:id="d004" type="section" decls="#md" met="E">
                <head>
                    <title>4</title>
                    <abbr>4</abbr>
                    <bibl source="digital">Marcello Montalto</bibl>
                </head>
                <p xml:id="d004l1" n="0|1">epithalamium in nuptiis Eugeniae filiae</p>
                <l xml:id="d004l2" n="1">Rura iterum te, Hymenaee, vocant. Quid in urbe moraris?</l>
                <l xml:id="d004l3" n="2">Te lyra, te thiasi, te tua pompa manet;</l>
                <l xml:id="d004l4" n="3">En iterum laeta ad lusus et gaudia nota,</l>
                <l xml:id="d004l5" n="4">En vocat ad teneros Antiniana sales;</l>
                <l xml:id="d004l6" n="5">En tibi formosae texunt nova serta puellae,</l>
                <l xml:id="d004l7" n="6">Et tibi non solita carmina voce canunt:</l>
                <l xml:id="d004l8" n="7">"Te molles violae, te purpurei hyacinthi,</l>
                <l xml:id="d004l9" n="8">Te rosa et assyrio sparsa liquore domus,</l>
                <l xml:id="d004l10" n="9">Nos te ad delicias cultae invitamus, et ipsi</l>
                <l xml:id="d004l11" n="10">Invitant thalami, compositusque torus.</l>
                <l xml:id="d004l12" n="11">Quid cessas, Hymenaee? Tibi sua basia quaeque,</l>
                <l xml:id="d004l13" n="12">Amplexusque suos quaeque puella parat;</l>
                <l xml:id="d004l14" n="13">En tibi tractandas damus has sine labe papillas,</l>
                <l xml:id="d004l15" n="14">Sponsa quoque ipsa tibi nuda videnda venit,</l>
                <l xml:id="d004l16" n="15">Cui roseis diffusa genis nova purpura fulget</l>
                <l xml:id="d004l17" n="16">Ac niveum in reliquo corpore candet ebur.</l>
                <l xml:id="d004l18" n="17">Talem Helenen sociae nudam videre puellae,</l>
                <l xml:id="d004l19" n="18">Cum lavat ad fontis, blanda Theranna, tuos;</l>
                <l xml:id="d004l20" n="19">Talis et in viridi visa est requiescere prato</l>
                <l xml:id="d004l21" n="20">Nondum experta viri Laodomia torum.</l>
                <l xml:id="d004l22" n="21">Ipsa quiescebat; placidae circum ora Napaeae</l>
                <l xml:id="d004l23" n="22">Mulcebant somnos, flabra ciente manu;</l>
                <l xml:id="d004l24" n="23">Haec digitos, illa est tenerum mirata labellum,</l>
                <l xml:id="d004l25" n="24">Fusus ut e niveo pectore candor eat,</l>
                <l xml:id="d004l26" n="25">Dumque alia extremum foemori subducit amictum</l>
                <l xml:id="d004l27" n="26">Obstupuit raris conscia facta bonis.</l>
                <l xml:id="d004l28" n="27">Nec properas, Hymenaee? Nec est quod rura revisas?</l>
                <l xml:id="d004l29" n="28">Nec praefert sanctas Antiniana faces?</l>
                <l xml:id="d004l30" n="29">Nec teneras tibi blanditias, nec carmina bella,</l>
                <l xml:id="d004l31" n="30">Ingeminat nec: Hymen o Hymenaee, Hymen?</l>
                <l xml:id="d004l32" n="31">Mollis Hymen, Hymenaee, Hymen, Hymenaee, venito;</l>
                <l xml:id="d004l33" n="32">En propera ad lusus, o Hymenaee, tuos.</l>
                <l xml:id="d004l34" n="33">Libat apis tenerum rorem, fluit atticus ille</l>
                <l xml:id="d004l35" n="34">Inde liquor, dulci cerea mella favo;</l>
                <l xml:id="d004l36" n="35">Libat Hymen tenerum florem, inde et acidalius ille</l>
                <l xml:id="d004l37" n="36">It liquor, in tepido munera grata toro.</l>
                <l xml:id="d004l38" n="37">En te septenae, felix Hymenaee, puellae</l>
                <l xml:id="d004l39" n="38">Invitant cupido munera ad ista sinu,</l>
                <l xml:id="d004l40" n="39">En tibi acidalium spondent ad munera florem;</l>
                <l xml:id="d004l41" n="40">Ipse leges, ipsi diffluet ille liquor.</l>
                <l xml:id="d004l42" n="41">Illa, vides, ut blanda oculis utque innuit ore,</l>
                <l xml:id="d004l43" n="42">Flammeolum ut gestit laeta videre tuum?</l>
                <l xml:id="d004l44" n="43">Illa, vides, quos docta modos, quae carmina cantet,</l>
                <l xml:id="d004l45" n="44">Offerat ut flores in tua dona suos?</l>
                <l xml:id="d004l46" n="45">Haec tibi purpureum stringit lasciva labellum</l>
                <l xml:id="d004l47" n="46">Atque ait: Hunc rorem libo, Hymenaee, tibi.</l>
                <l xml:id="d004l48" n="47">Haec choreis tete in mediis suspirat, et aegro</l>
                <l xml:id="d004l49" n="48">Ventilat ipsa tuas corde, Hymenaee, faces.</l>
                <l xml:id="d004l50" n="49">Haec tibi lacteolas, atque haec, atque illa papillas</l>
                <l xml:id="d004l51" n="50">Nudat, et: Has, inquit, nudo, Hymenaee, tibi,</l>
                <l xml:id="d004l52" n="51">Has et delicias, haec oscula prima novosque</l>
                <l xml:id="d004l53" n="52">Amplexus servo gaudia et illa tibi.</l>
                <l xml:id="d004l54" n="53">Fauste, veni, formose, veni, tibi nupta parata est</l>
                <l xml:id="d004l55" n="54">Quaeque sinu veneres spiret et ore charin,</l>
                <l xml:id="d004l56" n="55">Ore charin veneresque sinu, ast, ubi eburnea lectum</l>
                <l xml:id="d004l57" n="56">Intravit, spiret tum tibi veris honor,</l>
                <l xml:id="d004l58" n="57">Stillet et ambrosiae decus immortale, tibique</l>
                <l xml:id="d004l59" n="58">Et Charitum et Veneris dona beata fluant.</l>
                <l xml:id="d004l60" n="59">Euge, veni, bone dive, veni, bone sancte, venito:</l>
                <l xml:id="d004l61" n="60">Euge, venit sanctus, divus et ipse venit.</l>
                <l xml:id="d004l62" n="61">Nunc, age, culta quidem divo sis obvia mater,</l>
                <l xml:id="d004l63" n="62">Et sanctum amplexu suscipe blanda tuo;</l>
                <l xml:id="d004l64" n="63">Sparge rosam, da serta deo, dic et bona verba,</l>
                <l xml:id="d004l65" n="64">Oreque cum fausto carmina fausta cane.</l>
                <l xml:id="d004l66" n="65">Tu quoque felicis iam nacta, Aurelia, tedas,</l>
                <l xml:id="d004l67" n="66">Ad primos postis compta sororis ades;</l>
                <l xml:id="d004l68" n="67">Hic Genium accipies, Genio sua munera fundes,</l>
                <l xml:id="d004l69" n="68">Quaeque Cypros mittit quaeque sabaeus ager.</l>
                <l xml:id="d004l70" n="69">Casta quoque ad thalamos dux ipsa Hymenaeon amatos</l>
                <l xml:id="d004l71" n="70">Duc castum, casto qua cubat ore soror.</l>
                <l xml:id="d004l72" n="71">Flammeolum ut Genio nitet atque ut coccina vestis,</l>
                <l xml:id="d004l73" n="72">Ut decet in molli socculus ipse pede,</l>
                <l xml:id="d004l74" n="73">Quam gemma in digitis, ut sertum in fronte virescit,</l>
                <l xml:id="d004l75" n="74">Ridet ut ipsa domus, tecta ineunte deo.</l>
                <l xml:id="d004l76" n="75">Plaudamus Genio, sociae, Geniumque salutet</l>
                <l xml:id="d004l77" n="76">Cuncta domus, Genio plaudat et omnis ager;</l>
                <l xml:id="d004l78" n="77">Dicite io, domus omnis io, ager omnis et aer</l>
                <l xml:id="d004l79" n="78">Dicat io, resonet longe Hymenaeus io,</l>
                <l xml:id="d004l80" n="79">Faustus Hymen, formosus Hymen, felix Hymenaeus</l>
                <l xml:id="d004l81" n="80">Laeta canant, felix et sine lite torus:</l>
                <l xml:id="d004l82" n="81">Felici cum prole genus carumque nepotem</l>
                <l xml:id="d004l83" n="82">Reddat avo, reddat pignora cara patri</l>
                <l xml:id="d004l84" n="83">Eugenia, et faciles ducat cum coniuge tedas,</l>
                <l xml:id="d004l85" n="84">Quique amor est iuvenum, sit quoque et ipse senum.</l>
                <l xml:id="d004l86" n="85">Nunc, age, felicis cultor non segnis agelli,</l>
                <l xml:id="d004l87" n="86">Cui sonat apposito fistula blanda sono,</l>
                <l xml:id="d004l88" n="87">Dic aliquid geniale deo, dic et bona nuptae;</l>
                <l xml:id="d004l89" n="88">Nupta sono gaudet, carmine gaudet Hymen."</l>
                <l xml:id="d004l90" n="89">"Ipse diem solem ad rapidum cum torreor aestu,</l>
                <l xml:id="d004l91" n="90">Uxor adest gelidas et mihi portat aquas;</l>
                <l xml:id="d004l92" n="91">Mox densas simul ad salices secedit uterque,</l>
                <l xml:id="d004l93" n="92">Mecum Amor, at lateri coniugis haeret Hymen;</l>
                <l xml:id="d004l94" n="93">Hic nos iungit Amor, lusus Hymenaeus Amori</l>
                <l xml:id="d004l95" n="94">Monstrat, et ad partes hic venit hicque suas.</l>
                <l xml:id="d004l96" n="95">Nocte quidem tenue ad lumen dum vellera pecto,</l>
                <l xml:id="d004l97" n="96">Torpet et hiberno frigore fessa manus,</l>
                <l xml:id="d004l98" n="97">Hanc uxor refovetque sinu reficitque papillis;</l>
                <l xml:id="d004l99" n="98">Somnus adest, lateri coniugis haeret Hymen;</l>
                <l xml:id="d004l100" n="99">Hic nos iungit Hymen, lassos mox repit in artus</l>
                <l xml:id="d004l101" n="100">Somnus, init placidus pectora anhela sopor.</l>
                <l xml:id="d004l102" n="101">Muneris hoc, Hymenaee, tui est. Age, fistula, blandum</l>
                <l xml:id="d004l103" n="102">Dic aliquid, quod rus quodque Hymenaeus amet.</l>
                <l xml:id="d004l104" n="103">Educit teneros foetus, fovet anxia nidum</l>
                <l xml:id="d004l105" n="104">Mitis avis, fesso comparat ore cibum;</l>
                <l xml:id="d004l106" n="105">Ast illi, ut tenues plumae increvere, relinquunt</l>
                <l xml:id="d004l107" n="106">Et nidum et matris dulcia rostra suae:</l>
                <l xml:id="d004l108" n="107">Ipsa suo natam in gremio fovet anxia mater,</l>
                <l xml:id="d004l109" n="108">Educitque sinu sedulaque usque colit;</l>
                <l xml:id="d004l110" n="109">Ast illa ut viditque virum sensitque hymenaeum,</l>
                <l xml:id="d004l111" n="110">Linquit laeta domum matris et ora suae.</l>
                <l xml:id="d004l112" n="111">Munus et hoc Hymenaee tuum est: tibi luce puella</l>
                <l xml:id="d004l113" n="112">Comitur et formae sedula quaerit opem,</l>
                <l xml:id="d004l114" n="113">Nocte autem parat illecebras, parat oscula, dulcemque</l>
                <l xml:id="d004l115" n="114">Amplexum et lusus deliciasque parat.</l>
                <l xml:id="d004l116" n="115">Ut tener aprico crescens hyacinthus in horto</l>
                <l xml:id="d004l117" n="116">Ipse manu colitur, ipse rigatur aqua,</l>
                <l xml:id="d004l118" n="117">Illum aurae tepidique fovent sub sole calores</l>
                <l xml:id="d004l119" n="118">Guttaque, nocturno quae vaga rore cadit;</l>
                <l xml:id="d004l120" n="119">At postquam culto nituit spectatus agello,</l>
                <l xml:id="d004l121" n="120">Ipse tener domini carpitur ungue sui;</l>
                <l xml:id="d004l122" n="121">Sic tenera in molli crescit quae nata cubili</l>
                <l xml:id="d004l123" n="122">Ipsa sinu matris, ipsa fovetur ope;</l>
                <l xml:id="d004l124" n="123">Hanc et munditiae thalami comptusque decentes,</l>
                <l xml:id="d004l125" n="124">Hanc iuvat artifici purpura texta manu;</l>
                <l xml:id="d004l126" n="125">Sed postquam incaluitque toro cupiitque hymenaeos,</l>
                <l xml:id="d004l127" n="126">Hanc vir ab iniecta vendicat ipse manu,</l>
                <l xml:id="d004l128" n="127">Asserit et sibi iure suam atque Hymenaeon ad aram</l>
                <l xml:id="d004l129" n="128">Clamat: io munus hoc, Hymenaee, tuum est,</l>
                <l xml:id="d004l130" n="129">Munus et hoc, Hymenaee, tuum est. Age, candida, carmen</l>
                <l xml:id="d004l131" n="130">Nunc itera atque sales, Antiniana, tuos;</l>
                <l xml:id="d004l132" n="131">Te domini, te cura et agri studiumque puellae,</l>
                <l xml:id="d004l133" n="132">Te moveant thalami iura et amicus Hymen."</l>
                <l xml:id="d004l134" n="133">"Ne saevi, generose; tua est sine lite puella,</l>
                <l xml:id="d004l135" n="134">Illa tibi placido est tota fovenda sinu;</l>
                <l xml:id="d004l136" n="135">Neve nega, formosa, viro, quod dulce rogarit,</l>
                <l xml:id="d004l137" n="136">Ipse quidem dulci dulcia mente petet.</l>
                <l xml:id="d004l138" n="137">Sit pax, sed sine lite tamen sint murmura; uterque</l>
                <l xml:id="d004l139" n="138">Pacem amet et pacis murmura uterque sonet.</l>
                <l xml:id="d004l140" n="139">Ne pugna, mihi care; nihil pugnare necesse est,</l>
                <l xml:id="d004l141" n="140">Concedet blandis victa puella iocis;</l>
                <l xml:id="d004l142" n="141">Neve viro, mihi cara, tuo vestita repugna,</l>
                <l xml:id="d004l143" n="142">Vestis obest rixae, rixa terenda ioco est.</l>
                <l xml:id="d004l144" n="143">Ludite; sed medio in lusu pax saeviat, ut pax</l>
                <l xml:id="d004l145" n="144">Rixa sit, ut rixae pax eat ipsa comes.</l>
                <l xml:id="d004l146" n="145">Iam ludunt, geminata sonant iam murmura; postes</l>
                <l xml:id="d004l147" n="146">Claudite; adesto tuis, sancte Hymenaee, focis.</l>
                <l xml:id="d004l148" n="147">Vos, nuptae, quibus est coniux suus, ite, parate</l>
                <l xml:id="d004l149" n="148">Gaudia vestra viris et sua dona toris.</l>
                <l xml:id="d004l150" n="149">Vos quoque, virgineus chorus innuptaeque puellae,</l>
                <l xml:id="d004l151" n="150">Omnia felici dicite fausta die,</l>
                <l xml:id="d004l152" n="151">Atque animo optatas iam iam praesumite tedas;</l>
                <l xml:id="d004l153" n="152">Nanque sua et vobis gaudia servat Hymen."</l>
            </div1>
        </body>
    </text>
</TEI>
