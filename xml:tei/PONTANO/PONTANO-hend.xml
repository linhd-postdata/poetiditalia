<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PONTANO-hend">
                    <title>hendecasyllabi</title>
                    <title type="short">hendecasyllabi</title>
                    <abbr>hendec.</abbr>
                    <bibl>B. Soldati, 1902</bibl>
                </title>
                <author xml:id="PONTANO" n="165.000">
                    <name>Pontano, Giovanni Gioviano</name>
                    <date>Cerreto di Spoleto 1429 - Napoli 1503</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Gioviano Pontano</persName>
                    <abbr>PONTANO</abbr>
                </author>
                <respStmt>
                    <resp>Reference basis text</resp>
                    <name>B. Soldati, 1902</name>
                </respStmt>
            </titleStmt>
            <extent>
                <measure unit="words" quantity="9349">9349</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>B. Soldati, 1902</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>12.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="various">
                <head>
                    <title>1</title>
                    <abbr>1</abbr>
                    <bibl source="digital">Marcello Montalto</bibl>
                </head>
                <div2 xml:id="001c001" type="carmen" met="F">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. Musam alloquitur</p>
                    <l xml:id="d001l2" n="1">Nigris, Pieri, quae places ocellis,</l>
                    <l xml:id="d001l3" n="2">Et cantum colis, et colis choreas,</l>
                    <l xml:id="d001l4" n="3">Nigris, Pieri, grata dis capillis,</l>
                    <l xml:id="d001l5" n="4">Formosae quibus invident Napaeae,</l>
                    <l xml:id="d001l6" n="5">Dum gratos prope Sirmionis amnes</l>
                    <l xml:id="d001l7" n="6">Et crinem lavis et comam repectis,</l>
                    <l xml:id="d001l8" n="7">Ne tu, Pieri, ne benigna desis,</l>
                    <l xml:id="d001l9" n="8">Dum laetis salibus, sonante plectro,</l>
                    <l xml:id="d001l10" n="9">Alterno et pede balneas adimus.</l>
                    <l xml:id="d001l11" n="10">Huc huc, hendecasyllabi frequentes,</l>
                    <l xml:id="d001l12" n="11">Huc vos quicquid habetis et leporum</l>
                    <l xml:id="d001l13" n="12">Iocorum simul et facetiarum</l>
                    <l xml:id="d001l14" n="13">Huc deferte, minutuli, citique.</l>
                    <l xml:id="d001l15" n="14">Quod vos en pretium, aut manet voluptas?</l>
                    <l xml:id="d001l16" n="15">Inter lacteolas simul puellas,</l>
                    <l xml:id="d001l17" n="16">Inter molliculos simul maritos</l>
                    <l xml:id="d001l18" n="17">Ludetis simul atque prurietis.</l>
                    <l xml:id="d001l19" n="18">Dum tractat tumidas puer papillas,</l>
                    <l xml:id="d001l20" n="19">Contrectat tenerum foemur puella,</l>
                    <l xml:id="d001l21" n="20">Tractat delitias suas maritus,</l>
                    <l xml:id="d001l22" n="21">Tentat delitium suum puella,</l>
                    <l xml:id="d001l23" n="22">Et ludunt simul et simul foventur</l>
                    <l xml:id="d001l24" n="23">Lassi, languidulique, fessulique,</l>
                    <l xml:id="d001l25" n="24">Tunc vos, hendecasyllabi beati,</l>
                    <l xml:id="d001l26" n="25">Quot, quot oscula morsiunculasque,</l>
                    <l xml:id="d001l27" n="26">Quot, quot enumerabitis duella?</l>
                    <l xml:id="d001l28" n="27">Quot suspiria, murmura, et cachinnos?</l>
                    <l xml:id="d001l29" n="28">Cum furtim liceat sopore in ipso</l>
                    <l xml:id="d001l30" n="29">Contrectare papillulas sinumque,</l>
                    <l xml:id="d001l31" n="30">Occultam et foemori admovere dextram.</l>
                    <l xml:id="d001l32" n="31">Hos tu sed comites, Marine, vita,</l>
                    <l xml:id="d001l33" n="32">Baianis quotiens aquis lavaris,</l>
                    <l xml:id="d001l34" n="33">Tuas ne veneres libidinesque</l>
                    <l xml:id="d001l35" n="34">Et lusus referant salaciores,</l>
                    <l xml:id="d001l36" n="35">Sis et fabula, quod senex salaxque,</l>
                    <l xml:id="d001l37" n="36">Et thermas quoque balneas et ipsas</l>
                    <l xml:id="d001l38" n="37">Infames nimio supinus usu.</l>
                    <l xml:id="d001l39" n="38">Hanc laudem potius tuo relinque</l>
                    <l xml:id="d001l40" n="39">Compatri. Chorus hunc puellularum</l>
                    <l xml:id="d001l41" n="40">Incanum sequitur; colunt sed illae</l>
                    <l xml:id="d001l42" n="41">Non annos vetuli senis, sed aurum.</l>
                    <lb/>
                </div2>
                <div2 xml:id="001c002" type="carmen" met="F">
                    <head>
                        <abbr>2</abbr>
                    </head>
                    <p xml:id="d001l43" n="tit.">2. puellas alloquitur admonens | quid servare in balneis debeant</p>
                    <l xml:id="d001l44" n="1">Quae dulces modo balneas petistis</l>
                    <l xml:id="d001l45" n="2">Et corpus calidis aquis fovetis,</l>
                    <l xml:id="d001l46" n="3">Inepte facitis nimis, puellae,</l>
                    <l xml:id="d001l47" n="4">Inepte nimium parumque recte,</l>
                    <l xml:id="d001l48" n="5">Quod solae sine amantibus lavatis,</l>
                    <l xml:id="d001l49" n="6">Quod corpus sine amantibus fovetis.</l>
                    <l xml:id="d001l50" n="7">Quare consilium senis probati</l>
                    <l xml:id="d001l51" n="8">Et rectum capite et probum bonumque:</l>
                    <l xml:id="d001l52" n="9">Gaudet blanditiis Amor iocisque,</l>
                    <l xml:id="d001l53" n="10">Amplexus petit, osculis fovetur;</l>
                    <l xml:id="d001l54" n="11">Res est mutua; mutuus Cupido</l>
                    <l xml:id="d001l55" n="12">Odit tristia solitudinemque.</l>
                    <l xml:id="d001l56" n="13">Quid solae sine amantibus lavatis?</l>
                    <l xml:id="d001l57" n="14">Quid corpus sine amantibus fovetis?</l>
                    <l xml:id="d001l58" n="15">Curas pellite solitudinemque,</l>
                    <l xml:id="d001l59" n="16">Ite in gaudia, mutuos fovete</l>
                    <l xml:id="d001l60" n="17">Amplexus; sine amante mutuum nil.</l>
                    <l xml:id="d001l61" n="18">Quare nec sine amantibus lavate,</l>
                    <l xml:id="d001l62" n="19">Nec corpus sine amantibus fovete.</l>
                    <l xml:id="d001l63" n="20">Intrastis calidas, vocate amantes,</l>
                    <l xml:id="d001l64" n="21">Intrastis calidas, fovete amantes,</l>
                    <l xml:id="d001l65" n="22">Sint haec mutua, sed nec ipsa muta.</l>
                    <l xml:id="d001l66" n="23">Amplexus cupidi loquantur ipsi,</l>
                    <l xml:id="d001l67" n="24">Iniectaeque manus loquantur ipsae</l>
                    <l xml:id="d001l68" n="25">Et dens blandulus ebriique ocelli,</l>
                    <l xml:id="d001l69" n="26">Sonent oscula, personent cachinni,</l>
                    <l xml:id="d001l70" n="27">Vincant murmura cyprias columbas.</l>
                    <l xml:id="d001l71" n="28">Hanc legem statuit Venusque Amorque,</l>
                    <l xml:id="d001l72" n="29">Hanc legem sibi balneae edidere:</l>
                    <l xml:id="d001l73" n="30">"Nec solae sine amantibus lavate,</l>
                    <l xml:id="d001l74" n="31">Nec corpus sine amantibus fovete."</l>
                    <lb/>
                </div2>
                <div2 xml:id="001c003" type="carmen" met="F">
                    <head>
                        <abbr>3</abbr>
                    </head>
                    <p xml:id="d001l75" n="tit.">3. de Batilla puella in balneis</p>
                    <l xml:id="d001l76" n="1">Baianas petiit Batilla thermas;</l>
                    <l xml:id="d001l77" n="2">Dumque illi tener it comes Cupido</l>
                    <l xml:id="d001l78" n="3">Atque una lavat et fovetur una,</l>
                    <l xml:id="d001l79" n="4">Dum molli simul in toro quiescit</l>
                    <l xml:id="d001l80" n="5">Ac ludos facit improbasque rixas,</l>
                    <l xml:id="d001l81" n="6">Sopito pueroque lassuloque</l>
                    <l xml:id="d001l82" n="7">Arcum surripuit Batilla ridens;</l>
                    <l xml:id="d001l83" n="8">Mox picta latus instruit pharetra,</l>
                    <l xml:id="d001l84" n="9">Et molles iacit huc et huc sagittas.</l>
                    <l xml:id="d001l85" n="10">Nil o nil reliquum, miselli amantes,</l>
                    <l xml:id="d001l86" n="11">Nil his impenetrabile est sagittis:</l>
                    <l xml:id="d001l87" n="12">Heu cladem iuvenum senumque Baias.</l>
                    <lb/>
                </div2>
                <div2 xml:id="001c004" type="carmen" met="F">
                    <head>
                        <abbr>4</abbr>
                    </head>
                    <p xml:id="d001l88" n="tit.">4. ad Hermionen ut papillas contegat</p>
                    <l xml:id="d001l89" n="1">Praedico, tege candidas papillas,</l>
                    <l xml:id="d001l90" n="2">Nec quaeras rabiem ciere amantum.</l>
                    <l xml:id="d001l91" n="3">Me, quem frigida congelat senecta,</l>
                    <l xml:id="d001l92" n="4">Irritas male calfacisque: quare,</l>
                    <l xml:id="d001l93" n="5">Praedico, tege candidas papillas,</l>
                    <l xml:id="d001l94" n="6">Et pectus strophio tegente vinci.</l>
                    <l xml:id="d001l95" n="7">Nam quid lacteolos sinus et ipsas</l>
                    <l xml:id="d001l96" n="8">Prae te fers sine linteo papillas?</l>
                    <l xml:id="d001l97" n="9">An vis dicere: "Basia papillas</l>
                    <l xml:id="d001l98" n="10">Et pectus nitidum suaviare?"</l>
                    <l xml:id="d001l99" n="11">Vis num dicere: "Tange, tange, tracta?"</l>
                    <l xml:id="d001l100" n="12">Tene incedere nudulis papillis?</l>
                    <l xml:id="d001l101" n="13">Nudo pectore tene deambulare?</l>
                    <l xml:id="d001l102" n="14">Hoc est ad venerem vocare amantes.</l>
                    <l xml:id="d001l103" n="15">Quare aut contege candidas papillas,</l>
                    <l xml:id="d001l104" n="16">Et pectus strophio decente vinci,</l>
                    <l xml:id="d001l105" n="17">Aut, senex licet, involabo in illas,</l>
                    <l xml:id="d001l106" n="18">Ut possim iuvenis tibi videri.</l>
                    <l xml:id="d001l107" n="19">Tithonum, Hermione, tuae papillae</l>
                    <l xml:id="d001l108" n="20">Possunt ad iuvenis vocare munus.</l>
                    <lb/>
                </div2>
                <div2 xml:id="001c005" type="carmen" met="F">
                    <head>
                        <abbr>5</abbr>
                    </head>
                    <p xml:id="d001l109" n="tit.">5. ad Marinum Tomacellum | de lege balneorum virginibus dedicatorum</p>
                    <l xml:id="d001l110" n="1">His virguncula thermulis lavetur,</l>
                    <l xml:id="d001l111" n="2">Nullam quae venerem integella sensit;</l>
                    <l xml:id="d001l112" n="3">His se balneolis lavet puella,</l>
                    <l xml:id="d001l113" n="4">Nullum quam tetigit viri cubile;</l>
                    <l xml:id="d001l114" n="5">Hoc se fonticulo eluat sacerdos,</l>
                    <l xml:id="d001l115" n="6">Nullae quam recreent amoris aurae.</l>
                    <l xml:id="d001l116" n="7">Quod si quae laticis sacri pudorem</l>
                    <l xml:id="d001l117" n="8">Et castum temerarit ausa fontem,</l>
                    <l xml:id="d001l118" n="9">Iratae timeat minas Dianae.</l>
                    <l xml:id="d001l119" n="10">Haec lex est tabulae deae dicatae,</l>
                    <l xml:id="d001l120" n="11">Vis haec thermuleae dicationis.</l>
                    <l xml:id="d001l121" n="12">Squalent hinc latices, Marine, sacri,</l>
                    <l xml:id="d001l122" n="13">Et serpunt hederae deae sacello;</l>
                    <l xml:id="d001l123" n="14">Nullae his virgineis aquis lavantur,</l>
                    <l xml:id="d001l124" n="15">Nec casta est quoniam, nec integella</l>
                    <l xml:id="d001l125" n="16">Seu virguncula, seu puella, sive</l>
                    <l xml:id="d001l126" n="17">Custos romulei foci sacerdos.</l>
                    <lb/>
                </div2>
                <div2 xml:id="001c006" type="carmen" met="F">
                    <head>
                        <abbr>6</abbr>
                    </head>
                    <p xml:id="d001l127" n="tit.">6. ad Marinum Tomacellum</p>
                    <l xml:id="d001l128" n="1">Salaces refugis, Marine, Baias</l>
                    <l xml:id="d001l129" n="2">Et fontes nimium libidinosos.</l>
                    <l xml:id="d001l130" n="3">Quid mirum? Senibus nocet libido.</l>
                    <l xml:id="d001l131" n="4">An non, o Tomacelle, vina prosunt,</l>
                    <l xml:id="d001l132" n="5">Et prodest senibus liquor falernus,</l>
                    <l xml:id="d001l133" n="6">Et prosunt latices thyoniani?</l>
                    <l xml:id="d001l134" n="7">An non et senibus, Marine, somnus,</l>
                    <l xml:id="d001l135" n="8">Et prodest requies, soporque prodest?</l>
                    <l xml:id="d001l136" n="9">Baiis somniculosius quid ipsis?</l>
                    <l xml:id="d001l137" n="10">Quid thermae nisi molle, lene, mite,</l>
                    <l xml:id="d001l138" n="11">Rorantes cyathos, merumque poscunt,</l>
                    <l xml:id="d001l139" n="12">Senum delitias, iocos seniles?</l>
                    <l xml:id="d001l140" n="13">Senex ad calices iocatur, idem</l>
                    <l xml:id="d001l141" n="14">Ludit ad cyathos; senile vinum,</l>
                    <l xml:id="d001l142" n="15">Senilis sopor, et quies senilis.</l>
                    <l xml:id="d001l143" n="16">Huc huc en propera, Marine. Verum</l>
                    <l xml:id="d001l144" n="17">Huc ipsis sine testibus venito</l>
                    <l xml:id="d001l145" n="18">Et lumbis sine; nam quies senile est,</l>
                    <l xml:id="d001l146" n="19">Libido iuvenile. Siccitasque</l>
                    <l xml:id="d001l147" n="20">Et tecum veniat sitis, fidelis</l>
                    <l xml:id="d001l148" n="21">Et senum comes atque balneorum.</l>
                    <l xml:id="d001l149" n="22">Pergrate accipiere; siccitasque</l>
                    <l xml:id="d001l150" n="23">Atque una sitis accubabit, ipse</l>
                    <l xml:id="d001l151" n="24">Miscebo tibi poculis minutis,</l>
                    <l xml:id="d001l152" n="25">Idemque e vario frequens lyaeo.</l>
                    <l xml:id="d001l153" n="26">Hoc aetas iubet haec, sodalitasque,</l>
                    <l xml:id="d001l154" n="27">Hoc et balnea, sicculaeque arenae.</l>
                    <lb/>
                </div2>
                <div2 xml:id="001c007" type="carmen" met="F">
                    <head>
                        <abbr>7</abbr>
                    </head>
                    <p xml:id="d001l155" n="tit.">7. balneae loquuntur</p>
                    <l xml:id="d001l156" n="1">Nostrum si titulum, puella, nescis,</l>
                    <l xml:id="d001l157" n="2">Hic est: "Praegravida recedet alvo,</l>
                    <l xml:id="d001l158" n="3">Quae venit vacua;" hoc habet tabella.</l>
                    <l xml:id="d001l159" n="4">Quod vero officium tuum, meumque,</l>
                    <l xml:id="d001l160" n="5">Quae partes, moneam. Virum ipsa tecum</l>
                    <l xml:id="d001l161" n="6">Adducas validum, ioci peritum,</l>
                    <l xml:id="d001l162" n="7">Cui telum viride et virens iuventa;</l>
                    <l xml:id="d001l163" n="8">Nec tu defueris comes iocanti</l>
                    <l xml:id="d001l164" n="9">Aut ore, aut foemore, aut manu iocisve:</l>
                    <l xml:id="d001l165" n="10">Nanque et balnea mutuum requirunt.</l>
                    <l xml:id="d001l166" n="11">Nunc ad me venio, meumque munus,</l>
                    <l xml:id="d001l167" n="12">Quod sit, subiiciam. Tibi senex vir</l>
                    <l xml:id="d001l168" n="13">Si sit, nec validus, nec ore gratus,</l>
                    <l xml:id="d001l169" n="14">Nec aptus thalamis torive rebus,</l>
                    <l xml:id="d001l170" n="15">Mox tibi iuvenis, decens valensque</l>
                    <l xml:id="d001l171" n="16">Qui sit, substituam, salaciorque</l>
                    <l xml:id="d001l172" n="17">Verno passere et albulis columbis,</l>
                    <l xml:id="d001l173" n="18">Cui rubro caput horreat cucullo.</l>
                    <l xml:id="d001l174" n="19">Haec vis est tabulae vigorque fontis.</l>
                    <l xml:id="d001l175" n="20">Quare si sapies, Marine, cum sis</l>
                    <l xml:id="d001l176" n="21">Effetus, fugies repente Baias,</l>
                    <l xml:id="d001l177" n="22">Vites balnea myrteumque litus,</l>
                    <l xml:id="d001l178" n="23">Elumbis, tremulus, macer, senexque:</l>
                    <l xml:id="d001l179" n="24">Setosum Hectora balneae requirunt.</l>
                    <lb/>
                </div2>
                <div2 xml:id="001c008" type="carmen" met="F">
                    <head>
                        <abbr>8</abbr>
                    </head>
                    <p xml:id="d001l180" n="tit.">8. ad Deianiram puellam</p>
                    <l xml:id="d001l181" n="1">Cur, o Deianira, cur moraris</l>
                    <l xml:id="d001l182" n="2">Auroram cupidis referre terris?</l>
                    <l xml:id="d001l183" n="3">Cur non lumina paetulosque ocellos</l>
                    <l xml:id="d001l184" n="4">In lucem exeris, ac diem reducis?</l>
                    <l xml:id="d001l185" n="5">Pellit sol radiis suis tenebras,</l>
                    <l xml:id="d001l186" n="6">Et lucem pariter diemque reddit;</l>
                    <l xml:id="d001l187" n="7">Tu lucem referens tuis ocellis</l>
                    <l xml:id="d001l188" n="8">Pellas tristitiam et graves dolores,</l>
                    <l xml:id="d001l189" n="9">Et curas abigas benigna amantum;</l>
                    <l xml:id="d001l190" n="10">Et, quod sol radiis, id ipsa ocellis</l>
                    <l xml:id="d001l191" n="11">Praesta, Deianira, amantibusque</l>
                    <l xml:id="d001l192" n="12">Et lucem pariter diemque redde.</l>
                    <lb/>
                </div2>
                <div2 xml:id="001c009" type="carmen" met="F">
                    <head>
                        <abbr>9</abbr>
                    </head>
                    <p xml:id="d001l193" n="tit.">9. ad Petrum compatrem Neapolitanum</p>
                    <l xml:id="d001l194" n="1">Quod cani tibi, Compater, capilli,</l>
                    <l xml:id="d001l195" n="2">Et toto capite albicant pruinae,</l>
                    <l xml:id="d001l196" n="3">Amplexus fugiunt tuos puellae,</l>
                    <l xml:id="d001l197" n="4">Iunxisse et foemori foemur recusant;</l>
                    <l xml:id="d001l198" n="5">Quod nec carminibus suis Apollo,</l>
                    <l xml:id="d001l199" n="6">Nec blandis redimet iocis Thalia.</l>
                    <l xml:id="d001l200" n="7">Quaenam, quae tibi, Compater miselle,</l>
                    <l xml:id="d001l201" n="8">Quae vita, aut quis erit modus querenti?</l>
                    <l xml:id="d001l202" n="9">Hic est, quem tenerae timent puellae,</l>
                    <l xml:id="d001l203" n="10">Quem cultae fugiunt nurusque, amorque</l>
                    <l xml:id="d001l204" n="11">Omnis undique et undecunque et usque,</l>
                    <l xml:id="d001l205" n="12">Usque et undique et undecunque et usque</l>
                    <l xml:id="d001l206" n="13">Omnis horret amor, Venusque, Hymenque.</l>
                    <l xml:id="d001l207" n="14">Sed nil sit tibi, Compater, molesti,</l>
                    <l xml:id="d001l208" n="15">Nec canos celerem aut time senectam,</l>
                    <l xml:id="d001l209" n="16">Sed tristes animo repelle curas.</l>
                    <l xml:id="d001l210" n="17">Quod nec carminibus suis Apollo,</l>
                    <l xml:id="d001l211" n="18">Nec blandis numeris dabit Thalia,</l>
                    <l xml:id="d001l212" n="19">Id munus dabit aureus petenti,</l>
                    <l xml:id="d001l213" n="20">Vel te ut lacteolae petant puellae.</l>
                    <l xml:id="d001l214" n="21">Quae tum, quae tibi, Compater beate,</l>
                    <l xml:id="d001l215" n="22">Quae vita, aut quis erit modus iocanti?</l>
                    <l xml:id="d001l216" n="23">Hic est, quem roseae volunt puellae,</l>
                    <l xml:id="d001l217" n="24">Quem cultae cupiunt nurusque amorque</l>
                    <l xml:id="d001l218" n="25">Omnis undique et undecunque et usque</l>
                    <l xml:id="d001l219" n="26">Usque et undique et undecunque et usque</l>
                    <l xml:id="d001l220" n="27">Omnis ambit amor, Venusque, Hymenque.</l>
                    <l xml:id="d001l221" n="28">Felix canicies, senecta felix,</l>
                    <l xml:id="d001l222" n="29">Arca cui nitet aureus capillus,</l>
                    <l xml:id="d001l223" n="30">Horto cui riget aureus priapus.</l>
                    <lb/>
                </div2>
                <div2 xml:id="001c010" type="carmen" met="F">
                    <head>
                        <abbr>10</abbr>
                    </head>
                    <p xml:id="d001l224" n="tit.">10. laetatur de reditu Francisci Aelii</p>
                    <l xml:id="d001l225" n="1">E Roma meus Aelius revisit</l>
                    <l xml:id="d001l226" n="2">Dulcem Parthenopen, lares paternos:</l>
                    <l xml:id="d001l227" n="3">O lucem niveam diemque faustum.</l>
                    <l xml:id="d001l228" n="4">Antiquum video et bonum sodalem,</l>
                    <l xml:id="d001l229" n="5">Et caram teneo manum, fruorque</l>
                    <l xml:id="d001l230" n="6">Gratis colloquiis, fruor cachinnis</l>
                    <l xml:id="d001l231" n="7">Et laetis salibus facetiisque:</l>
                    <l xml:id="d001l232" n="8">O vere niveum diemque faustum.</l>
                    <l xml:id="d001l233" n="9">Quid non pro reduci libens amico</l>
                    <l xml:id="d001l234" n="10">Persolvam? Puer, i, voca sodales</l>
                    <l xml:id="d001l235" n="11">Albinum, Elisiumque, Compatremque,</l>
                    <l xml:id="d001l236" n="12">Et dulcem Altilium, bonum Marullum,</l>
                    <l xml:id="d001l237" n="13">Ad coenam veniant: bibamus uncti,</l>
                    <l xml:id="d001l238" n="14">Uncti, permadidi atque lippientes.</l>
                    <l xml:id="d001l239" n="15">Albinus numerum novem sororum,</l>
                    <l xml:id="d001l240" n="16">At monstra herculea ebibat Marullus,</l>
                    <l xml:id="d001l241" n="17">Bis septem volo Compater puellas</l>
                    <l xml:id="d001l242" n="18">Iunonis, volo quot Deae marinae</l>
                    <l xml:id="d001l243" n="19">Cinxerunt niveae latus ministrae,</l>
                    <l xml:id="d001l244" n="20">Cum Troiam peteret misella mater;</l>
                    <l xml:id="d001l245" n="21">Ductet Altilius ciens coronam,</l>
                    <l xml:id="d001l246" n="22">Saltans Elisius bibat quot olim</l>
                    <l xml:id="d001l247" n="23">Didonis famulae penum struebant,</l>
                    <l xml:id="d001l248" n="24">Dum coenam profugo parat marito.</l>
                    <l xml:id="d001l249" n="25">Me tot pocula totque totque totque,</l>
                    <l xml:id="d001l250" n="26">Tot me pocula iuverint bibentem,</l>
                    <l xml:id="d001l251" n="27">Tot carchesia laverint madentem,</l>
                    <l xml:id="d001l252" n="28">Quotquot dii simul et deae biberunt</l>
                    <l xml:id="d001l253" n="29">Ad mensam Oceani patris vocati,</l>
                    <l xml:id="d001l254" n="30">Aut quot, dum illa canit, senex Homerus</l>
                    <l xml:id="d001l255" n="31">Siccavit calices, relevit obbas.</l>
                    <l xml:id="d001l256" n="32">Dulce est ob reducem madere amicum.</l>
                    <lb/>
                </div2>
                <div2 xml:id="001c011" type="carmen" met="F">
                    <head>
                        <abbr>11</abbr>
                    </head>
                    <p xml:id="d001l257" n="tit.">11. ad Actium Syncerum Sannazarium</p>
                    <l xml:id="d001l258" n="1">Quid cantus siculae iuvant avenae?</l>
                    <l xml:id="d001l259" n="2">Quid cantor Meliseus, aut amanti</l>
                    <l xml:id="d001l260" n="3">Prosunt partheniae tibi myricae?</l>
                    <l xml:id="d001l261" n="4">Aut quid capreoli decemve mala,</l>
                    <l xml:id="d001l262" n="5">Albo capreoli liti colore,</l>
                    <l xml:id="d001l263" n="6">Aureo mala? Tibi quid, o quid, Acti,</l>
                    <l xml:id="d001l264" n="7">Prodest aut gemitus tener columbae,</l>
                    <l xml:id="d001l265" n="8">Aut quid sibila murmurantis Austri?</l>
                    <l xml:id="d001l266" n="9">Quare o maenalium nemus relinque</l>
                    <l xml:id="d001l267" n="10">Atque istas Amaryllidas, Tebennae</l>
                    <l xml:id="d001l268" n="11">Cultrices gelidae aridi et Tanagri,</l>
                    <l xml:id="d001l269" n="12">Et Baias pete myrteumque litus,</l>
                    <l xml:id="d001l270" n="13">Et litus cole myrteasque Baias.</l>
                    <l xml:id="d001l271" n="14">Hic fas est iuveni, hic licet puellae</l>
                    <l xml:id="d001l272" n="15">Certatim teneros inire lusus,</l>
                    <l xml:id="d001l273" n="16">Hic et basia morsiunculasque</l>
                    <l xml:id="d001l274" n="17">Surreptim dare, mutuos fovere</l>
                    <l xml:id="d001l275" n="18">Amplexus licet, et licet iocari</l>
                    <l xml:id="d001l276" n="19">Impune ad cyathos, choros, lucernas.</l>
                    <l xml:id="d001l277" n="20">Baianae hoc statuunt lavationes.</l>
                    <l xml:id="d001l278" n="21">Hic seni liceat mihi duella</l>
                    <l xml:id="d001l279" n="22">Rixasque iuvenum et puellularum,</l>
                    <l xml:id="d001l280" n="23">Ad pacem lepidam et iocum vocare,</l>
                    <l xml:id="d001l281" n="24">Miscere et lacrimis iocos, iocisque</l>
                    <l xml:id="d001l282" n="25">Rursum lacrimulas. Queretur Hyble</l>
                    <l xml:id="d001l283" n="26">Demorsam sibi lingulam: licebit</l>
                    <l xml:id="d001l284" n="27">Hyblae purpureum proci labellum</l>
                    <l xml:id="d001l285" n="28">Insignisse nota. Dolebit Aulus</l>
                    <l xml:id="d001l286" n="29">Negatum sibi basium: licebit</l>
                    <l xml:id="d001l287" n="30">Triplex basiolum dedisse amicae.</l>
                    <l xml:id="d001l288" n="31">Irata est quotiens Lyco Lycinna,</l>
                    <l xml:id="d001l289" n="32">Possum compositas ligare leges,</l>
                    <l xml:id="d001l290" n="33">Possum foederibus ligare amantes,</l>
                    <l xml:id="d001l291" n="34">Ut coenent pariter, laventur una,</l>
                    <l xml:id="d001l292" n="35">Atque uno simul ut toro quiescant,</l>
                    <l xml:id="d001l293" n="36">Coniuncto et simul ore suavientur,</l>
                    <l xml:id="d001l294" n="37">Et somnos agitent quiete ut una.</l>
                    <l xml:id="d001l295" n="38">Has et delitias et hos lepores</l>
                    <l xml:id="d001l296" n="39">Praestabunt tibi balneae salubres,</l>
                    <l xml:id="d001l297" n="40">Baiani dabunt tibi recessus,</l>
                    <l xml:id="d001l298" n="41">Ut dicas: "Siculae valete avenae,</l>
                    <l xml:id="d001l299" n="42">Nimboso et valeat Tebenna monte;</l>
                    <l xml:id="d001l300" n="43">Meme balneolae beent beatae,</l>
                    <l xml:id="d001l301" n="44">Nam Baias homines colunt deique."</l>
                    <lb/>
                </div2>
                <div2 xml:id="001c012" type="carmen" met="F">
                    <head>
                        <abbr>12</abbr>
                    </head>
                    <p xml:id="d001l302" n="tit.">12. uxorem ac liberos invitat | ad diem natalem celebrandum</p>
                    <l xml:id="d001l303" n="1">Dulces filiolae, paterni ocelli,</l>
                    <l xml:id="d001l304" n="2">Dulcis nate, patris tui voluptas,</l>
                    <l xml:id="d001l305" n="3">Et coniux, requies senis mariti,</l>
                    <l xml:id="d001l306" n="4">Mecum templa piis adite votis:</l>
                    <l xml:id="d001l307" n="5">Natalis meus est, deos rogate,</l>
                    <l xml:id="d001l308" n="6">Atque hunc atque alios agamus annos</l>
                    <l xml:id="d001l309" n="7">Fausto sidere, candidis lapillis;</l>
                    <l xml:id="d001l310" n="8">Dum caros mihi redditis nepotes,</l>
                    <l xml:id="d001l311" n="9">Qui blanda oscula balbulasque voces</l>
                    <l xml:id="d001l312" n="10">Incompto simul ore blandiantur,</l>
                    <l xml:id="d001l313" n="11">Arguto simul ore suavientur.</l>
                    <l xml:id="d001l314" n="12">Mox convivia villula propinqua,</l>
                    <l xml:id="d001l315" n="13">Securis animis, dolore pulso,</l>
                    <l xml:id="d001l316" n="14">Nocturnas ineamus ad lucernas.</l>
                    <l xml:id="d001l317" n="15">Hic patri liceat seni falernum</l>
                    <l xml:id="d001l318" n="16">Diffusum cyatho minutiore</l>
                    <l xml:id="d001l319" n="17">Roratim ingeminare ter quaterque,</l>
                    <l xml:id="d001l320" n="18">Dum lassos oculos sopor recondat.</l>
                    <l xml:id="d001l321" n="19">At vos, quis pudor eripit lyaeum,</l>
                    <l xml:id="d001l322" n="20">Nativaque sitis levatur unda,</l>
                    <l xml:id="d001l323" n="21">Dulci intingite melle cinnamoque;</l>
                    <l xml:id="d001l324" n="22">Haec sunt pocula virginis Dianae,</l>
                    <l xml:id="d001l325" n="23">Siquando ad superum dapes vocatur.</l>
                    <l xml:id="d001l326" n="24">Tu myrtum foribus rosamque mensae</l>
                    <l xml:id="d001l327" n="25">Appone, et violis humum colora,</l>
                    <l xml:id="d001l328" n="26">Resperge et cyprio domum liquore;</l>
                    <l xml:id="d001l329" n="27">Nec desit lyra eburneusque pecten,</l>
                    <l xml:id="d001l330" n="28">Qui gratas Genio citet choreas:</l>
                    <l xml:id="d001l331" n="29">Et dulces Genium decent choreae.</l>
                    <l xml:id="d001l332" n="30">Hunc vos, hunc hilares rogate, mentem</l>
                    <l xml:id="d001l333" n="31">Det recti cupidam simulque honesti,</l>
                    <l xml:id="d001l334" n="32">Permittatque alia a deis regenda.</l>
                    <lb/>
                </div2>
                <div2 xml:id="001c013" type="carmen" met="F">
                    <head>
                        <abbr>13</abbr>
                    </head>
                    <p xml:id="d001l335" n="tit.">13. ad Ariadnam uxorem</p>
                    <l xml:id="d001l336" n="1">Uxor, deliciae senis mariti,</l>
                    <l xml:id="d001l337" n="2">Et casti thalami fides amorque,</l>
                    <l xml:id="d001l338" n="3">Per te vel viridis mihi senecta est,</l>
                    <l xml:id="d001l339" n="4">Quem curae fugiunt senem seniles,</l>
                    <l xml:id="d001l340" n="5">Qui seram supero senex senectam,</l>
                    <l xml:id="d001l341" n="6">Et canus iuvenum cano furores;</l>
                    <l xml:id="d001l342" n="7">Sed tanquam redeat calor iuventae,</l>
                    <l xml:id="d001l343" n="8">Et sis cura recens amorque primus,</l>
                    <l xml:id="d001l344" n="9">Et primus furor, impetusque saevus,</l>
                    <l xml:id="d001l345" n="10">Antiquas volo suscitare flammas.</l>
                    <l xml:id="d001l346" n="11">Qualis floridulo nitens in horto</l>
                    <l xml:id="d001l347" n="12">Nondum puniceas comas reclusit,</l>
                    <l xml:id="d001l348" n="13">Et iam puniceas comas recludit,</l>
                    <l xml:id="d001l349" n="14">Ac rarum decus explicare quaerit</l>
                    <l xml:id="d001l350" n="15">Quae laeto rosa ramulo refulget;</l>
                    <l xml:id="d001l351" n="16">Talis purpureis genis et ore,</l>
                    <l xml:id="d001l352" n="17">Ut quae non tenerum cupit maritum,</l>
                    <l xml:id="d001l353" n="18">Sed iam iam tenerum cupit maritum,</l>
                    <l xml:id="d001l354" n="19">Cui prima oscula dedicet, suumque</l>
                    <l xml:id="d001l355" n="20">Florem virginei dicet pudoris,</l>
                    <l xml:id="d001l356" n="21">Suspirans viduo puella lecto</l>
                    <l xml:id="d001l357" n="22">Fulgebas mihi, primulosque amores</l>
                    <l xml:id="d001l358" n="23">Spirabas oculis, sinuque blando</l>
                    <l xml:id="d001l359" n="24">Afflabas Arabum suos odores,</l>
                    <l xml:id="d001l360" n="25">Fundebas Charitum suos honores,</l>
                    <l xml:id="d001l361" n="26">Et laetum gnidiae deae nitorem.</l>
                    <l xml:id="d001l362" n="27">Qualis fulgidulo renidet ore,</l>
                    <l xml:id="d001l363" n="28">Quae cano vehitur decora cygno,</l>
                    <l xml:id="d001l364" n="29">Cum compsit caput, et coma repexa</l>
                    <l xml:id="d001l365" n="30">Procedit thalamo, novosque amores</l>
                    <l xml:id="d001l366" n="31">Et novas parat excitare flammas:</l>
                    <l xml:id="d001l367" n="32">Spirant omnia, qua comam reflectit,</l>
                    <l xml:id="d001l368" n="33">Splendent omnia, qua reflectit ora;</l>
                    <l xml:id="d001l369" n="34">Talis, qua niveos pedes ferebas,</l>
                    <l xml:id="d001l370" n="35">Et qua splendidulos moves ocellos,</l>
                    <l xml:id="d001l371" n="36">Et qua per vacuum reflectis ora</l>
                    <l xml:id="d001l372" n="37">Spirabas cyprios tuosque odores,</l>
                    <l xml:id="d001l373" n="38">Stillabas syrium et tuum liquorem,</l>
                    <l xml:id="d001l374" n="39">Omnisque ambrosiam refragrat aura.</l>
                    <l xml:id="d001l375" n="40">Qualis de croceo toro resurgens</l>
                    <l xml:id="d001l376" n="41">Mane Aurora nigras repellit umbras,</l>
                    <l xml:id="d001l377" n="42">Cum, lucem simul et diem reportans,</l>
                    <l xml:id="d001l378" n="43">Irrorat teneros benigna flores,</l>
                    <l xml:id="d001l379" n="44">Et spargit varios humi colores:</l>
                    <l xml:id="d001l380" n="45">Rident prata, canuntque, murmurantque</l>
                    <l xml:id="d001l381" n="46">Et fontes, volucresque, ramulique;</l>
                    <l xml:id="d001l382" n="47">Talis, de thalamo vocata, quando</l>
                    <l xml:id="d001l383" n="48">Ad molles thiasos venis, canisque,</l>
                    <l xml:id="d001l384" n="49">Pellis tristitias, metus, dolores,</l>
                    <l xml:id="d001l385" n="50">Rixas, murmura, turbidos tumultus,</l>
                    <l xml:id="d001l386" n="51">Irrorans animis quietem, amores,</l>
                    <l xml:id="d001l387" n="52">Ludos, laetitias, iocos, lepores,</l>
                    <l xml:id="d001l388" n="53">Lusus, gaudia, candidamque pacem,</l>
                    <l xml:id="d001l389" n="54">Et spargis veneres cupidinesque:</l>
                    <l xml:id="d001l390" n="55">Rident omnia et aerem serenas,</l>
                    <l xml:id="d001l391" n="56">Et qui te iuvenis videt, senexque,</l>
                    <l xml:id="d001l392" n="57">Et quae foemina, seu videt puella</l>
                    <l xml:id="d001l393" n="58">Optatum cupiunt tibi maritum,</l>
                    <l xml:id="d001l394" n="59">Felices tibi nuptias precantur.</l>
                    <l xml:id="d001l395" n="60">Tunc, ut de tenui solet favilla</l>
                    <l xml:id="d001l396" n="61">Crescens igniculus focum repente</l>
                    <l xml:id="d001l397" n="62">Flammis corripere, aridisque lignis</l>
                    <l xml:id="d001l398" n="63">Quodcunque adiicies edit voratque,</l>
                    <l xml:id="d001l399" n="64">Sic me de tenui levis favilla</l>
                    <l xml:id="d001l400" n="65">Conceptus calor et nigris ocellis</l>
                    <l xml:id="d001l401" n="66">Imas corripuit vorans medullas:</l>
                    <l xml:id="d001l402" n="67">Urebat roseus per ora fulgor,</l>
                    <l xml:id="d001l403" n="68">Urebat niveus per ora candor,</l>
                    <l xml:id="d001l404" n="69">Urebat coma, myrreus capillus,</l>
                    <l xml:id="d001l405" n="70">Urebat tumidis latens papillis;</l>
                    <l xml:id="d001l406" n="71">Mox cursans amor huc, et huc, et illuc,</l>
                    <l xml:id="d001l407" n="72">Et per guttura, per genas, manusque,</l>
                    <l xml:id="d001l408" n="73">Et per candida colla, perque frontem,</l>
                    <l xml:id="d001l409" n="74">Et per pectora, candidosque dentes,</l>
                    <l xml:id="d001l410" n="75">Ut iam non amoris, sed ignis esset,</l>
                    <l xml:id="d001l411" n="76">Qui seram quoque calfacit senectam.</l>
                    <lb/>
                </div2>
                <div2 xml:id="001c014" type="carmen" met="F">
                    <head>
                        <abbr>14</abbr>
                    </head>
                    <p xml:id="d001l412" n="tit.">14. ad Batillam de amaraco colenda</p>
                    <l xml:id="d001l413" n="1">Et mollem cole amaracon, Batilla,</l>
                    <l xml:id="d001l414" n="2">Et multo madidam fove liquore,</l>
                    <l xml:id="d001l415" n="3">Et sparsas digitis comas repone,</l>
                    <l xml:id="d001l416" n="4">Atque illas patulam reflecte in umbram,</l>
                    <l xml:id="d001l417" n="5">Lusum et delicias tuae fenestrae,</l>
                    <l xml:id="d001l418" n="6">Et rarum cupidi senis levamen.</l>
                    <l xml:id="d001l419" n="7">Dum te prospicit hortulos colentem,</l>
                    <l xml:id="d001l420" n="8">Tondentemque comas, simulque ramos</l>
                    <l xml:id="d001l421" n="9">In conum docili manu prementem,</l>
                    <l xml:id="d001l422" n="10">Miratur digitos, stupetque ocellos,</l>
                    <l xml:id="d001l423" n="11">Et totus miser haeret in papillis,</l>
                    <l xml:id="d001l424" n="12">Frigensque aestuat, aestuansque friget,</l>
                    <l xml:id="d001l425" n="13">Infelix simul et simul beatus.</l>
                    <l xml:id="d001l426" n="14">Felices sed apes, nemus beatum,</l>
                    <l xml:id="d001l427" n="15">Quae circumvolitant leguntque flores,</l>
                    <l xml:id="d001l428" n="16">Et rorem simul et tuos labores</l>
                    <l xml:id="d001l429" n="17">In tectis relinunt, liquantque nectar.</l>
                    <l xml:id="d001l430" n="18">O qui mesopii liquoris auram</l>
                    <l xml:id="d001l431" n="19">Hyblae et quaeritis, et valere Hymetum</l>
                    <l xml:id="d001l432" n="20">Hyblam et dicite, mel batillianum</l>
                    <l xml:id="d001l433" n="21">Ipsi quaerite. Sordet Hybla, sordet</l>
                    <l xml:id="d001l434" n="22">Vertex atticus, et liquor Panhormi:</l>
                    <l xml:id="d001l435" n="23">Ite, et quaerite mel batillianum.</l>
                    <lb/>
                </div2>
                <div2 xml:id="001c015" type="carmen" met="F">
                    <head>
                        <abbr>15</abbr>
                    </head>
                    <p xml:id="d001l436" n="tit.">15. ad Batillam</p>
                    <l xml:id="d001l437" n="1">Cum rides, mihi basium negasti,</l>
                    <l xml:id="d001l438" n="2">Cum ploras, mihi basium dedisti;</l>
                    <l xml:id="d001l439" n="3">Una in tristitia libens benigna es,</l>
                    <l xml:id="d001l440" n="4">Una in laetitia volens severa es.</l>
                    <l xml:id="d001l441" n="5">Nata est de lacrimis mihi voluptas,</l>
                    <l xml:id="d001l442" n="6">De risu dolor. O miselli amantes,</l>
                    <l xml:id="d001l443" n="7">Sperate simul omnia, et timete.</l>
                    <lb/>
                </div2>
                <div2 xml:id="001c016" type="carmen" met="F">
                    <head>
                        <abbr>16</abbr>
                    </head>
                    <p xml:id="d001l444" n="tit.">16. ad Alfonsum ducem Calabriae</p>
                    <l xml:id="d001l445" n="1">Carae mollia Drusulae labella</l>
                    <l xml:id="d001l446" n="2">Cum, dux magne, tuis premis labellis,</l>
                    <l xml:id="d001l447" n="3">Uno cum geminas in ore linguas</l>
                    <l xml:id="d001l448" n="4">Includis simul et simul recludis,</l>
                    <l xml:id="d001l449" n="5">Educisque animae beatus auram,</l>
                    <l xml:id="d001l450" n="6">Quam flat Drusula pectore ex anhelo,</l>
                    <l xml:id="d001l451" n="7">Cui cedunt arabes syrique odores,</l>
                    <l xml:id="d001l452" n="8">Et quas idaliae deae capilli</l>
                    <l xml:id="d001l453" n="9">Spirant ambrosiae, cum amantis ipsa</l>
                    <l xml:id="d001l454" n="10">In mollis thalamos parat venire,</l>
                    <l xml:id="d001l455" n="11">Dic, dux maxime, dic, beate amator,</l>
                    <l xml:id="d001l456" n="12">Non felix tibi, non beatus esse,</l>
                    <l xml:id="d001l457" n="13">Non vel sorte frui deum videris?</l>
                    <l xml:id="d001l458" n="14">Idem cum tenero in sinu recumbis,</l>
                    <l xml:id="d001l459" n="15">Componisque genas genis, manusque</l>
                    <l xml:id="d001l460" n="16">Haeret altera collo et altera illas,</l>
                    <l xml:id="d001l461" n="17">Quas partis pudor abdidit, retractas,</l>
                    <l xml:id="d001l462" n="18">Mox, post murmura mutuosque questus,</l>
                    <l xml:id="d001l463" n="19">Post suspiria et osculationes,</l>
                    <l xml:id="d001l464" n="20">Imis cum resolutus a medullis</l>
                    <l xml:id="d001l465" n="21">Defluxit calor, et iacetis ambo</l>
                    <l xml:id="d001l466" n="22">Lassi, languidulique, fessulique,</l>
                    <l xml:id="d001l467" n="23">Ignorasque tuone Drusulaene,</l>
                    <l xml:id="d001l468" n="24">Tuus pectore spiritus pererret,</l>
                    <l xml:id="d001l469" n="25">Tuo an spiritus illius recurset,</l>
                    <l xml:id="d001l470" n="26">Uterque an simul erret hic et illic,</l>
                    <l xml:id="d001l471" n="27">Dic, dux maxime, dic, beate amator,</l>
                    <l xml:id="d001l472" n="28">Non sordent tibi regna, sordet aurum?</l>
                    <l xml:id="d001l473" n="29">Non unus tibi coelitum videris?</l>
                    <l xml:id="d001l474" n="30">Et cum lacteolo sinu quiescens</l>
                    <l xml:id="d001l475" n="31">Fessus languidulum capis soporem,</l>
                    <l xml:id="d001l476" n="32">Carpis dulciculum beate somnum,</l>
                    <l xml:id="d001l477" n="33">Non fallor, tibi, credo, dormienti</l>
                    <l xml:id="d001l478" n="34">Occurrit Charitum nitens figura,</l>
                    <l xml:id="d001l479" n="35">Occurrit Veneris decora imago,</l>
                    <l xml:id="d001l480" n="36">Miraris faciem, genas, capillum,</l>
                    <l xml:id="d001l481" n="37">Dentis, oscula, candidamque frontem,</l>
                    <l xml:id="d001l482" n="38">Nigra et lumina, paetulos ocellos,</l>
                    <l xml:id="d001l483" n="39">Colla et candida, vesculas papillas;</l>
                    <l xml:id="d001l484" n="40">At cum te placidus sopor reliquit,</l>
                    <l xml:id="d001l485" n="41">Reliquit Charitum nitens figura,</l>
                    <l xml:id="d001l486" n="42">Reliquit Veneris decora imago,</l>
                    <l xml:id="d001l487" n="43">Sola et Drusula lectulo remansit,</l>
                    <l xml:id="d001l488" n="44">Quas somnus veneremque gratiasque</l>
                    <l xml:id="d001l489" n="45">Ostendit tibi, quas quies sopora:</l>
                    <l xml:id="d001l490" n="46">Nonne his Drusula par tibi videtur?</l>
                    <l xml:id="d001l491" n="47">Unamque has tibi Drusulam referre?</l>
                    <l xml:id="d001l492" n="48">Dic, dux maxime, dic, beate amator,</l>
                    <l xml:id="d001l493" n="49">Non credis simul et deas dolere,</l>
                    <l xml:id="d001l494" n="50">Atque uni tibi et invidere divos?</l>
                    <lb/>
                </div2>
                <div2 xml:id="001c017" type="carmen" met="F">
                    <head>
                        <abbr>17</abbr>
                    </head>
                    <p xml:id="d001l495" n="tit.">17. sodales invitat ad Martinalia</p>
                    <l xml:id="d001l496" n="1">Martini sacer est dies. Abite,</l>
                    <l xml:id="d001l497" n="2">Curae pervigiles; venite, somni;</l>
                    <l xml:id="d001l498" n="3">Quicquid sollicitum, recedat a me,</l>
                    <l xml:id="d001l499" n="4">Dulces undique perstrepant cachinni;</l>
                    <l xml:id="d001l500" n="5">Hac nil luce bibacius sit usquam,</l>
                    <l xml:id="d001l501" n="6">Nil his somniculosius tenebris.</l>
                    <l xml:id="d001l502" n="7">Sed somnos pater excitet Lyaeus.</l>
                    <l xml:id="d001l503" n="8">Festina, puer, i, petrutianas</l>
                    <l xml:id="d001l504" n="9">Cellas ictibus usque verberato:</l>
                    <l xml:id="d001l505" n="10">Illas nam pater incolit Lyaeus,</l>
                    <l xml:id="d001l506" n="11">Illinc promito, quas volo, quietes.</l>
                    <l xml:id="d001l507" n="12">Cretensis fluat hinc et inde bacchus,</l>
                    <l xml:id="d001l508" n="13">Hinc illinc liquor aureus Falerni;</l>
                    <l xml:id="d001l509" n="14">Certent Massica caecubis racemis,</l>
                    <l xml:id="d001l510" n="15">Et levis Chios, ac severa Lesbos,</l>
                    <l xml:id="d001l511" n="16">Ac Vernacia brutiis diotis;</l>
                    <l xml:id="d001l512" n="17">Fundat regia Moroan Panhormus,</l>
                    <l xml:id="d001l513" n="18">Sed nec Corsica Barolumque gratae</l>
                    <l xml:id="d001l514" n="19">Bacchi delitiae, aut madens Tarentum</l>
                    <l xml:id="d001l515" n="20">Non dulces mihi funditent lagenas;</l>
                    <l xml:id="d001l516" n="21">Mitte et, Melphia, Clariana, mitte.</l>
                    <l xml:id="d001l517" n="22">Muscatum mihi mittat haec, et illa:</l>
                    <l xml:id="d001l518" n="23">Raros postulat haec dies liquores,</l>
                    <l xml:id="d001l519" n="24">Nardo non sine myrteoque rore.</l>
                    <l xml:id="d001l520" n="25">Tu Scalam pete non novum sodalem:</l>
                    <l xml:id="d001l521" n="26">Dic, e scriniolo sinuque amatae</l>
                    <l xml:id="d001l522" n="27">Uxoris mihi cyprios odores,</l>
                    <l xml:id="d001l523" n="28">Zebethi quoque proferat liquores.</l>
                    <l xml:id="d001l524" n="29">Heu quod frigida me gravat senecta:</l>
                    <l xml:id="d001l525" n="30">Non, non haec sine vinula puella</l>
                    <l xml:id="d001l526" n="31">Abiret mihi nox. Adest Lyaeus,</l>
                    <l xml:id="d001l527" n="32">Adest laetitiae pater; valete</l>
                    <l xml:id="d001l528" n="33">Tristes excubiae, sopor venito;</l>
                    <l xml:id="d001l529" n="34">Misce nunc cyathos, puer, repostos.</l>
                    <l xml:id="d001l530" n="35">Sic somni pater imperat Lyaeus.</l>
                    <lb/>
                </div2>
                <div2 xml:id="001c018" type="carmen" met="F">
                    <head>
                        <abbr>18</abbr>
                    </head>
                    <p xml:id="d001l531" n="tit.">18. de nuptiis Ioannis Brancati et Maritellae</p>
                    <l xml:id="d001l532" n="1">Brancato Maritella copulatur.</l>
                    <l xml:id="d001l533" n="2">Dulcis coniugii bonum sit omen,</l>
                    <l xml:id="d001l534" n="3">Sit felix simul et viro, et puellae,</l>
                    <l xml:id="d001l535" n="4">Et natis pariter, nepotibusque;</l>
                    <l xml:id="d001l536" n="5">Nascatur similis puer parenti,</l>
                    <l xml:id="d001l537" n="6">Nascatur similis puella matri,</l>
                    <l xml:id="d001l538" n="7">Gratus castaliae puer choreae,</l>
                    <l xml:id="d001l539" n="8">Grata et dulichiae puella divae:</l>
                    <l xml:id="d001l540" n="9">Haec nos coniugibus bene ominemur.</l>
                    <l xml:id="d001l541" n="10">Nunc qualis tibi sit futura pugna,</l>
                    <l xml:id="d001l542" n="11">Brancate, accipias, novus maritus</l>
                    <l xml:id="d001l543" n="12">Cum sis, et nova cum tibi sit uxor.</l>
                    <l xml:id="d001l544" n="13">Intras cum thalamum, quiete prima,</l>
                    <l xml:id="d001l545" n="14">Ne statim venias ad arma, dico,</l>
                    <l xml:id="d001l546" n="15">Sed blandis precibus iocisque blandis</l>
                    <l xml:id="d001l547" n="16">Pertentes aditum, cachinnulisque;</l>
                    <l xml:id="d001l548" n="17">Misce his oscula, nunc petita blande,</l>
                    <l xml:id="d001l549" n="18">Nunc furtim tibi rapta, nunc negata,</l>
                    <l xml:id="d001l550" n="19">Quae per vim capias. Nec erubescas</l>
                    <l xml:id="d001l551" n="20">Mox ad lacteolas manum papillas</l>
                    <l xml:id="d001l552" n="21">Tractans iniicere, ac subinde collo</l>
                    <l xml:id="d001l553" n="22">Impressum tenero notare dentem;</l>
                    <l xml:id="d001l554" n="23">Nec non et tumidum foemur latusque</l>
                    <l xml:id="d001l555" n="24">Tractabis niveum, manuque levi</l>
                    <l xml:id="d001l556" n="25">Ad dulcem venerem viam parabis,</l>
                    <l xml:id="d001l557" n="26">Nam dulcis veneris manus ministra est.</l>
                    <l xml:id="d001l558" n="27">Post blanda oscula garrulasque voces,</l>
                    <l xml:id="d001l559" n="28">Dulcisque illecebras, iocosque molles,</l>
                    <l xml:id="d001l560" n="29">Post tactus teneros levesque rixas,</l>
                    <l xml:id="d001l561" n="30">Cum sese ad cupidos resolvit illa</l>
                    <l xml:id="d001l562" n="31">Amplexus, simul et timet, cupitque,</l>
                    <l xml:id="d001l563" n="32">Tunc signum cane, tunc licebit arma</l>
                    <l xml:id="d001l564" n="33">Totis expedias, amice, castris,</l>
                    <l xml:id="d001l565" n="34">Telum cominus hinc et inde vibrans,</l>
                    <l xml:id="d001l566" n="35">Dum vulnus ferus inferas amatum.</l>
                    <lb/>
                </div2>
                <div2 xml:id="001c019" type="carmen" met="F">
                    <head>
                        <abbr>19</abbr>
                    </head>
                    <p xml:id="d001l567" n="tit.">19. de Fanniae labellis</p>
                    <l xml:id="d001l568" n="1">Si quaeris Venerem Cupidinemque,</l>
                    <l xml:id="d001l569" n="2">Dulcis Fanniolae labella quaeras;</l>
                    <l xml:id="d001l570" n="3">Hic sedem posuit suam Cupido,</l>
                    <l xml:id="d001l571" n="4">Hic laetas agitat Venus choreas.</l>
                    <lb/>
                </div2>
                <div2 xml:id="001c020" type="carmen" met="F">
                    <head>
                        <abbr>20</abbr>
                    </head>
                    <p xml:id="d001l572" n="tit.">20. loquitur puella fuscula</p>
                    <l xml:id="d001l573" n="1">Quod sim fuscula, quod nigella, et ipsae</l>
                    <l xml:id="d001l574" n="2">Fusco in pectore nigricent papillae,</l>
                    <l xml:id="d001l575" n="3">Quid tum? Nox nigra, fusculae tenebrae,</l>
                    <l xml:id="d001l576" n="4">Nocturnis colitur Venus tenebris,</l>
                    <l xml:id="d001l577" n="5">Optat nox Venerem, Venus tenebras,</l>
                    <l xml:id="d001l578" n="6">Et noctes Venerem tenebricosae</l>
                    <l xml:id="d001l579" n="7">Delectant, pueri in sinu locata</l>
                    <l xml:id="d001l580" n="8">Lusus dum facit improbasque rixas.</l>
                    <l xml:id="d001l581" n="9">Ergo his in tenebris latebricosis,</l>
                    <l xml:id="d001l582" n="10">His nos in latebris tenebricosis,</l>
                    <l xml:id="d001l583" n="11">Lecto compositi, quiete in una,</l>
                    <l xml:id="d001l584" n="12">Ductemus Venerem, toroque vincti</l>
                    <l xml:id="d001l585" n="13">Condamus tenebras, sopore ab ipso</l>
                    <l xml:id="d001l586" n="14">Dum solis Venus excitet sub ortum.</l>
                    <lb/>
                </div2>
                <div2 xml:id="001c021" type="carmen" met="F">
                    <head>
                        <abbr>21</abbr>
                    </head>
                    <p xml:id="d001l587" n="tit.">21. mortem sibi imprecatur ob zelotypiam</p>
                    <l xml:id="d001l588" n="1">Quis haec, me miserum, labella suxit?</l>
                    <l xml:id="d001l589" n="2">Quis has, me miserum, genas momordit?</l>
                    <l xml:id="d001l590" n="3">Quis collo, ah miserum, notas reliquit?</l>
                    <l xml:id="d001l591" n="4">Quis ah, quis teneras sacer papillas</l>
                    <l xml:id="d001l592" n="5">Tractavit digitis manuque pressit?</l>
                    <l xml:id="d001l593" n="6">Quis candentia gutture ex eburno</l>
                    <l xml:id="d001l594" n="7">Accepit spolia ore, dente, labris?</l>
                    <l xml:id="d001l595" n="8">Quis felix animam, beatus hudo</l>
                    <l xml:id="d001l596" n="9">Quis de pectore rettulit salivam?</l>
                    <l xml:id="d001l597" n="10">Quis o caetera, sed quis, ah quis? Heu,</l>
                    <l xml:id="d001l598" n="11">Meme iam miserum iuvat perire.</l>
                    <l xml:id="d001l599" n="12">Quis stricto pugione pectus haurit?</l>
                    <l xml:id="d001l600" n="13">Hic, hic est dolor ense finiendus.</l>
                    <lb/>
                </div2>
                <div2 xml:id="001c022" type="carmen" met="F">
                    <head>
                        <abbr>22</abbr>
                    </head>
                    <p xml:id="d001l601" n="tit.">22. turtures alloquitur | sciscitans eas de amoris natura</p>
                    <l xml:id="d001l602" n="1">Quae ramo geminae sedetis una</l>
                    <l xml:id="d001l603" n="2">Atque una canitis, vagae volucres,</l>
                    <l xml:id="d001l604" n="3">Una et gutture luditis canoro,</l>
                    <l xml:id="d001l605" n="4">Cum vobis amor unus, una cura,</l>
                    <l xml:id="d001l606" n="5">Unum sit studium et fidele amoris</l>
                    <l xml:id="d001l607" n="6">(Nostri nam variant subinde amores),</l>
                    <l xml:id="d001l608" n="7">Vos, blandae volucres, amoris instar,</l>
                    <l xml:id="d001l609" n="8">Exemplum fidei iugalis unum,</l>
                    <l xml:id="d001l610" n="9">Quae vis, obsecro, dicite, est amoris</l>
                    <l xml:id="d001l611" n="10">Tam constans male dissidensque secum?</l>
                    <l xml:id="d001l612" n="11">Nam, si pascitur e calore et igni,</l>
                    <l xml:id="d001l613" n="12">Cur, o cur miseri subinde amantes</l>
                    <l xml:id="d001l614" n="13">Frigescunt simul et tremunt, geluque</l>
                    <l xml:id="d001l615" n="14">Toto pectore sanguis obrigescit?</l>
                    <l xml:id="d001l616" n="15">Sin est frigida vis geluque ab ipso</l>
                    <l xml:id="d001l617" n="16">Horrescit simul omnibus medullis,</l>
                    <l xml:id="d001l618" n="17">Cur, o cur miseri subinde amantes</l>
                    <l xml:id="d001l619" n="18">Uruntur tacito calore et igni,</l>
                    <l xml:id="d001l620" n="19">Toto pectore sanguis ustulatur?</l>
                    <l xml:id="d001l621" n="20">Quaenam haec tam varians subinde vis, ut</l>
                    <l xml:id="d001l622" n="21">Alternis calor imperet geluque?</l>
                    <l xml:id="d001l623" n="22">Vos o dicite, blandulae volucres,</l>
                    <l xml:id="d001l624" n="23">Exemplum fidei atque amoris unum.</l>
                    <lb/>
                </div2>
                <div2 xml:id="001c023" type="carmen" met="F">
                    <head>
                        <abbr>23</abbr>
                    </head>
                    <p xml:id="d001l625" n="tit.">23. de fulgentissimis Lucillae papillis</p>
                    <l xml:id="d001l626" n="1">Cum mollis digitos acumque miror,</l>
                    <l xml:id="d001l627" n="2">Miror artifices manus opusque,</l>
                    <l xml:id="d001l628" n="3">Inter fasciolas papillulamque</l>
                    <l xml:id="d001l629" n="4">Obliquis oculis repente vidi:</l>
                    <l xml:id="d001l630" n="5">Quid vidi, video, an videre credo?</l>
                    <l xml:id="d001l631" n="6">Sed certe video, en videtis ipsi</l>
                    <l xml:id="d001l632" n="7">Pulcro e pectore, gemmeis papillis</l>
                    <l xml:id="d001l633" n="8">Lucillae radium refulxe solis.</l>
                    <l xml:id="d001l634" n="9">Nox est conscia, quae repente luxit,</l>
                    <l xml:id="d001l635" n="10">Quaeque expalluit illico lucerna,</l>
                    <l xml:id="d001l636" n="11">Ad quam tum digitos movebat ipsa.</l>
                    <l xml:id="d001l637" n="12">Quod ni fasciolae papillulisque</l>
                    <l xml:id="d001l638" n="13">Admosset teneram manum repente,</l>
                    <l xml:id="d001l639" n="14">Fulxisset roseus dies repente,</l>
                    <l xml:id="d001l640" n="15">Fulxissent mediam diem tenebrae.</l>
                    <l xml:id="d001l641" n="16">Fert Lucilla diem sinu corusco, et</l>
                    <l xml:id="d001l642" n="17">Splendet pectore candidante solem.</l>
                    <lb/>
                </div2>
                <div2 xml:id="001c024" type="carmen" met="F">
                    <head>
                        <abbr>24</abbr>
                    </head>
                    <p xml:id="d001l643" n="tit.">24. ad Petrum Summontium</p>
                    <l xml:id="d001l644" n="1">Baianas petiit Neaera thermas,</l>
                    <l xml:id="d001l645" n="2">Neaeram sequitur Venus, Cupido</l>
                    <l xml:id="d001l646" n="3">It matri comes, it Iocusque Amorque,</l>
                    <l xml:id="d001l647" n="4">Succedunt Charites, praeit Neaera.</l>
                    <l xml:id="d001l648" n="5">Haec acres oculis iacit sagittas,</l>
                    <l xml:id="d001l649" n="6">Incensas Venus excutit favillas,</l>
                    <l xml:id="d001l650" n="7">At suspiria suscitat Cupido,</l>
                    <l xml:id="d001l651" n="8">Cit curas teneras Iocus levesque</l>
                    <l xml:id="d001l652" n="9">Et risus movet et serit lepores,</l>
                    <l xml:id="d001l653" n="10">Torquet spicula, tendit acer arcum</l>
                    <l xml:id="d001l654" n="11">Innitens Amor, hucque et huc et illuc</l>
                    <l xml:id="d001l655" n="12">Spargit vulnera, funditat venenum;</l>
                    <l xml:id="d001l656" n="13">At blandae Charites canunt, levantque</l>
                    <l xml:id="d001l657" n="14">Curas sollicitas, linuntque plagas,</l>
                    <l xml:id="d001l658" n="15">Miscent et lacrimis iocos. Neaera</l>
                    <l xml:id="d001l659" n="16">Ipsa inter veneres cupidinesque</l>
                    <l xml:id="d001l660" n="17">Incedit dominans, regitque euntis,</l>
                    <l xml:id="d001l661" n="18">Et legem statuit deis deabusque.</l>
                    <l xml:id="d001l662" n="19">O felix (mihi crede) Petre, felix,</l>
                    <l xml:id="d001l663" n="20">Cui formosa Neaera, cui Cupido</l>
                    <l xml:id="d001l664" n="21">Et Cypris favet, et favent Amores,</l>
                    <l xml:id="d001l665" n="22">Cui blandae Charites parant choreas,</l>
                    <l xml:id="d001l666" n="23">Et motus numeris modosque miscent.</l>
                    <l xml:id="d001l667" n="24">O felix iterum et quater beate</l>
                    <l xml:id="d001l668" n="25">Summonti, tibi lacteae puellae</l>
                    <l xml:id="d001l669" n="26">Praetendunt teneros sinus, Neaera</l>
                    <l xml:id="d001l670" n="27">Praefert oscula, mordicat labella.</l>
                    <lb/>
                </div2>
                <div2 xml:id="001c025" type="carmen" met="F">
                    <head>
                        <abbr>25</abbr>
                    </head>
                    <p xml:id="d001l671" n="tit.">25. de Altilio</p>
                    <l xml:id="d001l672" n="1">Comptis Altilius placet puellis,</l>
                    <l xml:id="d001l673" n="2">Incomptae Altilio placent puellae,</l>
                    <l xml:id="d001l674" n="3">Iratam quia fecerit Dionem.</l>
                    <l xml:id="d001l675" n="4">Cano candidior puella cygno,</l>
                    <l xml:id="d001l676" n="5">Quam totis amor insidens medullis</l>
                    <l xml:id="d001l677" n="6">Fulgentis pueri usserat calore,</l>
                    <l xml:id="d001l678" n="7">Oblatum sibi dum suaviari,</l>
                    <l xml:id="d001l679" n="8">Dum levi cupit hinc et inde collo</l>
                    <l xml:id="d001l680" n="9">Utraque et simul implicare palma,</l>
                    <l xml:id="d001l681" n="10">Hic trux Altilius reflectit ora,</l>
                    <l xml:id="d001l682" n="11">Et dextra cupidas manus repellit,</l>
                    <l xml:id="d001l683" n="12">Ac verbis ferus improbis minatur.</l>
                    <l xml:id="d001l684" n="13">Tunc illa in miseros abit dolores,</l>
                    <l xml:id="d001l685" n="14">Et largus cadit himber ex ocellis,</l>
                    <l xml:id="d001l686" n="15">Torpent pectora, mensque, corculumque,</l>
                    <l xml:id="d001l687" n="16">Semi et mortua lectulo recumbit,</l>
                    <l xml:id="d001l688" n="17">Ultricem in puerum imprecata divam.</l>
                    <l xml:id="d001l689" n="18">Incomptae Altilio hinc placent puellae.</l>
                    <lb/>
                </div2>
                <div2 xml:id="001c026" type="carmen" met="F">
                    <head>
                        <abbr>26</abbr>
                    </head>
                    <p xml:id="d001l690" n="tit.">26. de Marulli amoribus</p>
                    <l xml:id="d001l691" n="1">Musae, quas adamet meus Marullus,</l>
                    <l xml:id="d001l692" n="2">Aut siquae redament meum Marullum,</l>
                    <l xml:id="d001l693" n="3">Musae, dicite, nanque amare certum est.</l>
                    <l xml:id="d001l694" n="4">Nosti delitias puellularum,</l>
                    <l xml:id="d001l695" n="5">Nosti quae veneres cupidinesque</l>
                    <l xml:id="d001l696" n="6">Argutis iaculatur ex ocellis,</l>
                    <l xml:id="d001l697" n="7">Quae spirat casiamque cinnamumque,</l>
                    <l xml:id="d001l698" n="8">Ministrat pharetram facesque Amori</l>
                    <l xml:id="d001l699" n="9">Pulcro pectore dia Septimilla?</l>
                    <l xml:id="d001l700" n="10">Haec illa est, quam adamat tuus Marullus,</l>
                    <l xml:id="d001l701" n="11">Quae contra redamat suum Marullum,</l>
                    <l xml:id="d001l702" n="12">Felix copula, mutui calores.</l>
                    <lb/>
                </div2>
                <div2 xml:id="001c027" type="carmen" met="F">
                    <head>
                        <abbr>27</abbr>
                    </head>
                    <p xml:id="d001l703" n="tit.">27. de amoribus Francisci Caracioli</p>
                    <l xml:id="d001l704" n="1">Quid Caraciolus meus sodalis,</l>
                    <l xml:id="d001l705" n="2">Quid Franciscus agit meus? Caletne?</l>
                    <l xml:id="d001l706" n="3">Quid ni, cui tener ignis usque et usque</l>
                    <l xml:id="d001l707" n="4">Usque et mollibus ardet in medullis,</l>
                    <l xml:id="d001l708" n="5">Usque fulgidulis micat favillis:</l>
                    <l xml:id="d001l709" n="6">Crudelis pueri impias sagittas,</l>
                    <l xml:id="d001l710" n="7">Immanem pharetram dei minacis.</l>
                    <l xml:id="d001l711" n="8">Absens uritur hic amans misellus,</l>
                    <l xml:id="d001l712" n="9">Absenti rapitur misellus igni,</l>
                    <l xml:id="d001l713" n="10">Ardenti miser ustulatur aura;</l>
                    <l xml:id="d001l714" n="11">At trux Harmosyne faces ministrat,</l>
                    <l xml:id="d001l715" n="12">Et ridet simul, et dolet querentem,</l>
                    <l xml:id="d001l716" n="13">Promittit simul, et negat roganti:</l>
                    <l xml:id="d001l717" n="14">O quam difficiles gravesque amores.</l>
                    <l xml:id="d001l718" n="15">Sed tu, si sapias, meus sodalis,</l>
                    <l xml:id="d001l719" n="16">Contemne Harmosynas Myrosynasque,</l>
                    <l xml:id="d001l720" n="17">Et dulcis tibi quaere Postumillas,</l>
                    <l xml:id="d001l721" n="18">Ad quas tu venias meridiator,</l>
                    <l xml:id="d001l722" n="19">Et nocturnus eas, eas diurnus;</l>
                    <l xml:id="d001l723" n="20">Cum quis in socio toro quiescas;</l>
                    <l xml:id="d001l724" n="21">In quarum tenero sinu recumbas,</l>
                    <l xml:id="d001l725" n="22">Optatos capiens simul sopores</l>
                    <l xml:id="d001l726" n="23">Post gratam venerem levesque rixas,</l>
                    <l xml:id="d001l727" n="24">Cum sese improbulus remisit ardor,</l>
                    <l xml:id="d001l728" n="25">Languent corpora, succidunt ocelli,</l>
                    <l xml:id="d001l729" n="26">E colloque graves cadunt lacerti,</l>
                    <l xml:id="d001l730" n="27">Et mutae reticent in ore linguae.</l>
                    <l xml:id="d001l731" n="28">Tum felix (mihi crede), tum beatus,</l>
                    <l xml:id="d001l732" n="29">Tum luces tibi fulxerint serenae,</l>
                    <l xml:id="d001l733" n="30">Tum noctes tibi luxerint beatae.</l>
                    <l xml:id="d001l734" n="31">Quaerunt ludere, non dolere amores.</l>
                    <lb/>
                </div2>
                <div2 xml:id="001c028" type="carmen" met="F">
                    <head>
                        <abbr>28</abbr>
                    </head>
                    <p xml:id="d001l735" n="tit.">28. ad Stellam puellam</p>
                    <l xml:id="d001l736" n="1">Dum furtim mihi das negasque ocellos,</l>
                    <l xml:id="d001l737" n="2">Opponisque manum, simulque rides,</l>
                    <l xml:id="d001l738" n="3">Post hinc et variat color per ora,</l>
                    <l xml:id="d001l739" n="4">Et suspiria lassa sentiuntur,</l>
                    <l xml:id="d001l740" n="5">Stillatim mihi corda deliquescunt,</l>
                    <l xml:id="d001l741" n="6">Sudor tempora frigidus pererrat,</l>
                    <l xml:id="d001l742" n="7">Et passim tremor ossibus vagatur,</l>
                    <l xml:id="d001l743" n="8">Ut sensus animum repente linquant,</l>
                    <l xml:id="d001l744" n="9">Ut fiam miser et beatus una.</l>
                    <l xml:id="d001l745" n="10">Sed iam plus solito nitescit aer,</l>
                    <l xml:id="d001l746" n="11">Iam lux candidior diem serenat:</l>
                    <l xml:id="d001l747" n="12">Cur ah, cur tenebrae repente nobis,</l>
                    <l xml:id="d001l748" n="13">Cur nox exoritur, nigrescit aura?</l>
                    <l xml:id="d001l749" n="14">An sentis, miser, an, miselle, sentis?</l>
                    <l xml:id="d001l750" n="15">Stella est ad speculam, refulxit in te:</l>
                    <l xml:id="d001l751" n="16">Solem lumina victa pertimescunt.</l>
                    <l xml:id="d001l752" n="17">O claras medio die tenebras,</l>
                    <l xml:id="d001l753" n="18">O lucem sine nube nigricantem.</l>
                    <lb/>
                </div2>
                <div2 xml:id="001c029" type="carmen" met="F">
                    <head>
                        <abbr>29</abbr>
                    </head>
                    <p xml:id="d001l754" n="tit.">29. de Marulli munusculis</p>
                    <l xml:id="d001l755" n="1">Misit caseolos mihi Marullus,</l>
                    <l xml:id="d001l756" n="2">Cumque his versiculos venustiores,</l>
                    <l xml:id="d001l757" n="3">Quales maenaliae canunt puellae</l>
                    <l xml:id="d001l758" n="4">Una cum gelido lavantur amne,</l>
                    <l xml:id="d001l759" n="5">Quales aoniae canunt sorores</l>
                    <l xml:id="d001l760" n="6">Cum laetas agitant simul choreas.</l>
                    <l xml:id="d001l761" n="7">Par est versiculis referre versus:</l>
                    <l xml:id="d001l762" n="8">Quid pro caseolis referre par est?</l>
                    <l xml:id="d001l763" n="9">Oranda est mihi blanda Septimilla,</l>
                    <l xml:id="d001l764" n="10">Ut pro caseolis velit referre</l>
                    <l xml:id="d001l765" n="11">Centum basiola et catulliana,</l>
                    <l xml:id="d001l766" n="12">Centum suaviola atque lesbiana.</l>
                    <lb/>
                </div2>
                <div2 xml:id="001c030" type="carmen" met="F">
                    <head>
                        <abbr>30</abbr>
                    </head>
                    <p xml:id="d001l767" n="tit.">30. ad Chariteum</p>
                    <l xml:id="d001l768" n="1">Sunt gratae in tenebris faces, in aestu</l>
                    <l xml:id="d001l769" n="2">Afflatus levior recentis aurae,</l>
                    <l xml:id="d001l770" n="3">Defessis sopor, instrepentis undae</l>
                    <l xml:id="d001l771" n="4">Languenti sonitus, sitique pressis</l>
                    <l xml:id="d001l772" n="5">Stillans e patera fluente lympha,</l>
                    <l xml:id="d001l773" n="6">Est grata et senibus quies merumque;</l>
                    <l xml:id="d001l774" n="7">Nec aegro iuveni sopor, nec aura,</l>
                    <l xml:id="d001l775" n="8">Nec rivus strepitans, quies, merumve</l>
                    <l xml:id="d001l776" n="9">Aufert tristitiam aut levat dolores,</l>
                    <l xml:id="d001l777" n="10">Sed risus tenerae procax puellae,</l>
                    <l xml:id="d001l778" n="11">Paetisque ex oculis remissa flamma,</l>
                    <l xml:id="d001l779" n="12">Afflat quae veneremque gratiamque,</l>
                    <l xml:id="d001l780" n="13">Sed dulces recreant leporis aurae,</l>
                    <l xml:id="d001l781" n="14">Et molles choreae, et modi canori.</l>
                    <l xml:id="d001l782" n="15">Felix Endymion suopte somno:</l>
                    <l xml:id="d001l783" n="16">Non curae vigiles amoris illum</l>
                    <l xml:id="d001l784" n="17">Torquent, sollicitudo nec diurna,</l>
                    <l xml:id="d001l785" n="18">Non suspiria garrulive questus,</l>
                    <l xml:id="d001l786" n="19">Quem coelo dea dum petit relicto,</l>
                    <l xml:id="d001l787" n="20">Dum Latmon petit et suos amores,</l>
                    <l xml:id="d001l788" n="21">Titillat placido toro iacentem,</l>
                    <l xml:id="d001l789" n="22">Sopito illecebras facit iocosque,</l>
                    <l xml:id="d001l790" n="23">Sopiti immoritur labris genisque,</l>
                    <l xml:id="d001l791" n="24">Parcit sed placidae tamen quieti.</l>
                    <l xml:id="d001l792" n="25">At te balneolae tuae bearunt,</l>
                    <l xml:id="d001l793" n="26">Beavit Veneris sopora myrtus,</l>
                    <l xml:id="d001l794" n="27">Bearunt Charites deae ministrae,</l>
                    <l xml:id="d001l795" n="28">E quis, o Charitee, nomen hauris.</l>
                    <l xml:id="d001l796" n="29">Hae, dum balneolis frequens lavaris,</l>
                    <l xml:id="d001l797" n="30">Dum myrtos canis et canis Dionen,</l>
                    <l xml:id="d001l798" n="31">Et Lunae revocas per ora nomen,</l>
                    <l xml:id="d001l799" n="32">Illam composito toro locarunt</l>
                    <l xml:id="d001l800" n="33">Et laetam gelida stetere in umbra.</l>
                    <l xml:id="d001l801" n="34">Effulxitque novo decore Luna,</l>
                    <l xml:id="d001l802" n="35">Ac nudis iubar extulit papillis,</l>
                    <l xml:id="d001l803" n="36">Cuius roridulo e sinu beatae</l>
                    <l xml:id="d001l804" n="37">Spirabant rosei liquoris aurae,</l>
                    <l xml:id="d001l805" n="38">Cuius de teneris fluens labellis</l>
                    <l xml:id="d001l806" n="39">Stillatim ambrosiae liquebat humor,</l>
                    <l xml:id="d001l807" n="40">Quo, myrtos ubi lectulumque et ipsum</l>
                    <l xml:id="d001l808" n="41">Afflavit, Zephyrumque ab ore civit,</l>
                    <l xml:id="d001l809" n="42">In te delitias suas refudit,</l>
                    <l xml:id="d001l810" n="43">Refudit cyprium et syrum liquorem,</l>
                    <l xml:id="d001l811" n="44">Ac tecum viridi iocosa in umbra</l>
                    <l xml:id="d001l812" n="45">Tecumque assyrio beata lecto</l>
                    <l xml:id="d001l813" n="46">Ludit idaliae iocos palaestrae,</l>
                    <l xml:id="d001l814" n="47">Et tecum placida cubat quiete.</l>
                    <l xml:id="d001l815" n="48">Felix balneolum, lavante Luna,</l>
                    <l xml:id="d001l816" n="49">Felicesque, dea iocante, myrti,</l>
                    <l xml:id="d001l817" n="50">Felix lectule, lusitante diva,</l>
                    <l xml:id="d001l818" n="51">Felices, Chariteo amante, Baiae.</l>
                    <lb/>
                </div2>
                <div2 xml:id="001c031" type="carmen" met="F">
                    <head>
                        <abbr>31</abbr>
                    </head>
                    <p xml:id="d001l819" n="tit.">31. ad Masium Aquosam</p>
                    <l xml:id="d001l820" n="1">Ne tu ne pete balneas, Aquosa;</l>
                    <l xml:id="d001l821" n="2">Quin molles iubeas valere Baias</l>
                    <l xml:id="d001l822" n="3">Et litus madidum ebriosque fontis.</l>
                    <l xml:id="d001l823" n="4">Nil illis petulantius lacunis,</l>
                    <l xml:id="d001l824" n="5">Infractum magis impudentiusque.</l>
                    <l xml:id="d001l825" n="6">O iam iam pete balneas, Aquosa,</l>
                    <l xml:id="d001l826" n="7">Et litus tepidum et lacus salubres.</l>
                    <l xml:id="d001l827" n="8">Nil Baiis moderatius severis,</l>
                    <l xml:id="d001l828" n="9">Ad quas palladius chorus migravit,</l>
                    <l xml:id="d001l829" n="10">Migravit studium pudoris omne,</l>
                    <l xml:id="d001l830" n="11">Migrarunt simul attici lepores</l>
                    <l xml:id="d001l831" n="12">Atque artes itidem bonae migrarunt,</l>
                    <l xml:id="d001l832" n="13">His postquam Hippolyte lavavit undis,</l>
                    <l xml:id="d001l833" n="14">Quam Musae erudiere, comitasque</l>
                    <l xml:id="d001l834" n="15">Fovit mesopio sinu, decorque</l>
                    <l xml:id="d001l835" n="16">Atque una pudor arte temperarunt,</l>
                    <l xml:id="d001l836" n="17">Et virtus numeros suos per omnes</l>
                    <l xml:id="d001l837" n="18">Exornans solio suo locavit</l>
                    <l xml:id="d001l838" n="19">Reddentem populo patrique iura.</l>
                    <l xml:id="d001l839" n="20">Hinc mores dominae sequuntur undae,</l>
                    <l xml:id="d001l840" n="21">Ut nil sit mage balneis severum,</l>
                    <l xml:id="d001l841" n="22">Nil Baiis moderatius sit ipsis.</l>
                    <l xml:id="d001l842" n="23">Quocirca cole balneas, Aquosa,</l>
                    <l xml:id="d001l843" n="24">Et litus medicum atque aquas salubres,</l>
                    <l xml:id="d001l844" n="25">Quas et pierides colunt puellae,</l>
                    <l xml:id="d001l845" n="26">Quis et se Cicero Maroque lavit.</l>
                    <l xml:id="d001l846" n="27">Dum hic Anchisiaden canit vagantem,</l>
                    <l xml:id="d001l847" n="28">Ille socraticos refert libellos.</l>
                    <lb/>
                </div2>
                <div2 xml:id="001c032" type="carmen" met="f">
                    <head>
                        <abbr>32</abbr>
                    </head>
                    <p xml:id="d001l848" n="tit.">32. de Alfonsi ducis Calabriae | et Albini munusculis</p>
                    <l xml:id="d001l849" n="1">Nolo caseolos ducis tenacis;</l>
                    <l xml:id="d001l850" n="2">Vani caseoli ducis, valete;</l>
                    <l xml:id="d001l851" n="3">Ducis caseolos nihil moramur;</l>
                    <l xml:id="d001l852" n="4">Ducis caseoli, valete, abite:</l>
                    <l xml:id="d001l853" n="5">Albini volo dona liberalis.</l>
                    <l xml:id="d001l854" n="6">Albinus mihi carduos sicanos,</l>
                    <l xml:id="d001l855" n="7">Albinus mihi salsulas olivas,</l>
                    <l xml:id="d001l856" n="8">Albinus mihi mella succarumque,</l>
                    <l xml:id="d001l857" n="9">Quin et fasciculos dedit rosarum;</l>
                    <l xml:id="d001l858" n="10">Promisit quoque cyprios odores,</l>
                    <l xml:id="d001l859" n="11">Missurus quoque myrteos liquores.</l>
                    <l xml:id="d001l860" n="12">Vani caseoli ducis, valete;</l>
                    <l xml:id="d001l861" n="13">Nil iam caseolos ducis moramur:</l>
                    <l xml:id="d001l862" n="14">Albini volo dona liberalis.</l>
                    <l xml:id="d001l863" n="15">Albinum faciles ament puellae,</l>
                    <l xml:id="d001l864" n="16">Albino faveat Venusque Amorque.</l>
                    <l xml:id="d001l865" n="17">Alfonsum tetricae doment puellae,</l>
                    <l xml:id="d001l866" n="18">Alfonso noceat Venusque Amorque,</l>
                    <l xml:id="d001l867" n="19">Sint et Drusula Drusulaeque ocelli</l>
                    <l xml:id="d001l868" n="20">Irati nimis atque saevientes;</l>
                    <l xml:id="d001l869" n="21">Et cepas simul alliumque ructet,</l>
                    <l xml:id="d001l870" n="22">Siquando ad thalamum vocabit illum,</l>
                    <l xml:id="d001l871" n="23">Professus dare, qui mihi recusat,</l>
                    <l xml:id="d001l872" n="24">Paucos caseolos, inane donum.</l>
                </div2>
            </div1>
            <div1 xml:id="d002" type="section" decls="#md" met="F">
                <head>
                    <title>2</title>
                    <abbr>2</abbr>
                    <bibl source="digital">Marcello Montalto</bibl>
                </head>
                <div2 xml:id="002c001" type="carmen" met="F">
                    <head>
                        <abbr>1</abbr>
                    </head>
                    <p xml:id="d002l1" n="tit.">1. ad Marinum Tomacellum</p>
                    <l xml:id="d002l2" n="1">Et fontis calidos amant Camoenae,</l>
                    <l xml:id="d002l3" n="2">Et Musae calidis aquis lavantur,</l>
                    <l xml:id="d002l4" n="3">Et Musae placidos colunt recessus,</l>
                    <l xml:id="d002l5" n="4">Et dulcis numeros amant Camoenae,</l>
                    <l xml:id="d002l6" n="5">Et Musae choreis, choris Camoenae</l>
                    <l xml:id="d002l7" n="6">Traducunt rapidos per antra soles;</l>
                    <l xml:id="d002l8" n="7">Et soles rapidi tepent per antra,</l>
                    <l xml:id="d002l9" n="8">Dum Musae placidas agunt choreas,</l>
                    <l xml:id="d002l10" n="9">Dum mollis agitant choros Camoenae.</l>
                    <l xml:id="d002l11" n="10">Nobis tristitiae gravesque curae</l>
                    <l xml:id="d002l12" n="11">Mulcendae numeris, Marine, et inter</l>
                    <l xml:id="d002l13" n="12">Ludendum cyathos. Bene ominemur,</l>
                    <l xml:id="d002l14" n="13">Pax est Italiae futura; pacem</l>
                    <l xml:id="d002l15" n="14">Et vina et choreae et Venus sequuntur,</l>
                    <l xml:id="d002l16" n="15">Hac et balnea lege sunt colenda:</l>
                    <l xml:id="d002l17" n="16">Assitis, Charites, seni iocanti,</l>
                    <l xml:id="d002l18" n="17">Assis, Sirmio, o insularum ocelle,</l>
                    <l xml:id="d002l19" n="18">Assitis, cineres catulliani,</l>
                    <l xml:id="d002l20" n="19">Cantu dum senium levo molestum.</l>
                    <l xml:id="d002l21" n="20">Ne tu, ne calidas, Marine, thermas</l>
                    <l xml:id="d002l22" n="21">Intres cum tenera senex puella:</l>
                    <l xml:id="d002l23" n="22">Nil habet socium senex puellae,</l>
                    <l xml:id="d002l24" n="23">A sene omnimodis puella differt.</l>
                    <l xml:id="d002l25" n="24">Pro thermis paterae et merum, lagena</l>
                    <l xml:id="d002l26" n="25">Astet pro tenera tibi puella,</l>
                    <l xml:id="d002l27" n="26">Astet melphiaci cadus lyaei.</l>
                    <l xml:id="d002l28" n="27">Thermae nam iuvenes decent, tabernae</l>
                    <l xml:id="d002l29" n="28">Lenaeae invalidos senes. Is ipse es</l>
                    <l xml:id="d002l30" n="29">Arens, frigidulus, minutulusque,</l>
                    <l xml:id="d002l31" n="30">Cui pendet cucumis rigentque venae,</l>
                    <l xml:id="d002l32" n="31">Quae bacchum sitiant madentiorem.</l>
                    <l xml:id="d002l33" n="32">Amabo, puer, hos minutiores</l>
                    <l xml:id="d002l34" n="33">Irrora calices; Marine, sume;</l>
                    <l xml:id="d002l35" n="34">Nam quotquot calices tibi propinas,</l>
                    <l xml:id="d002l36" n="35">Tot divos facies tibi propinquos:</l>
                    <l xml:id="d002l37" n="36">Haec sunt deliciae, haec senum voluptas.</l>
                    <lb/>
                </div2>
                <div2 xml:id="002c002" type="carmen" met="F">
                    <head>
                        <abbr>2</abbr>
                    </head>
                    <p xml:id="d002l38" n="tit.">2. ad Elisium Gallutium</p>
                    <l xml:id="d002l39" n="1">Blandis versibus, Elisi, iocamur,</l>
                    <l xml:id="d002l40" n="2">Blandis concinimus sonis amores,</l>
                    <l xml:id="d002l41" n="3">Et blandis animum modis levamus.</l>
                    <l xml:id="d002l42" n="4">Mirum? Blandus Amor, Cupido blandus,</l>
                    <l xml:id="d002l43" n="5">Et blandus iocus est leposque blandus,</l>
                    <l xml:id="d002l44" n="6">Sunt blandae et Charites Venusque blanda,</l>
                    <l xml:id="d002l45" n="7">Blandis templa deum sonis adimus,</l>
                    <l xml:id="d002l46" n="8">Et blandis precibus Iovem precamur,</l>
                    <l xml:id="d002l47" n="9">Lux blandissima temporum magistra.</l>
                    <l xml:id="d002l48" n="10">Vale, saeve rigor, severitasque,</l>
                    <l xml:id="d002l49" n="11">Vale, durities catoniana:</l>
                    <l xml:id="d002l50" n="12">Nil, blandum nisi, quaeritat voluptas.</l>
                    <l xml:id="d002l51" n="13">Tete si mihi, cara Fanniella,</l>
                    <l xml:id="d002l52" n="14">In molli sociam dabis cubili,</l>
                    <l xml:id="d002l53" n="15">In nostro venias sinu fovenda,</l>
                    <l xml:id="d002l54" n="16">Sic istaec tibi suxerim labella,</l>
                    <l xml:id="d002l55" n="17">Sic istas tibi suxerim papillas,</l>
                    <l xml:id="d002l56" n="18">Sic omnem tibi sanguinem resugam,</l>
                    <l xml:id="d002l57" n="19">Ut matri redeas dolor querenti,</l>
                    <l xml:id="d002l58" n="20">Ut quae te peperit nec ipsa norit</l>
                    <l xml:id="d002l59" n="21">Sucto gutture, pressulis labellis,</l>
                    <l xml:id="d002l60" n="22">Sucto pectore, sicculis ocellis.</l>
                    <l xml:id="d002l61" n="23">Ac, ne pallia sint molesta nobis,</l>
                    <l xml:id="d002l62" n="24">Nudis corporibus cienda pugna,</l>
                    <l xml:id="d002l63" n="25">Nudo pectore, nudulis papillis,</l>
                    <l xml:id="d002l64" n="26">Nudo pectine, nudulisque coxis,</l>
                    <l xml:id="d002l65" n="27">Et nudis pedibus, genuque nudo;</l>
                    <l xml:id="d002l66" n="28">Ac si fert patulis furor fenestris,</l>
                    <l xml:id="d002l67" n="29">Nulla ut vulnera in irritum petantur,</l>
                    <l xml:id="d002l68" n="30">Ut nulli in vacuum ferantur ictus.</l>
                    <lb/>
                </div2>
                <div2 xml:id="002c003" type="carmen" met="F">
                    <head>
                        <abbr>3</abbr>
                    </head>
                    <p xml:id="d002l69" n="tit.">3. de Andrea Contrario</p>
                    <l xml:id="d002l70" n="1">Dilexit iuvenem Thalia, quem nunc</l>
                    <l xml:id="d002l71" n="2">Senem candida diligit Sophia;</l>
                    <l xml:id="d002l72" n="3">Monstravit iuveni Thalia cantum,</l>
                    <l xml:id="d002l73" n="4">Nunc seni sapientiam Sophia;</l>
                    <l xml:id="d002l74" n="5">Cantavit iuvenis modos Thaliae,</l>
                    <l xml:id="d002l75" n="6">Nunc senex sapientiam reponit.</l>
                    <l xml:id="d002l76" n="7">O felix iuvenis, senexque felix,</l>
                    <l xml:id="d002l77" n="8">Contrari, o iuvenem, o senem beatum,</l>
                    <l xml:id="d002l78" n="9">Quem doctus puerum erudivit Aon,</l>
                    <l xml:id="d002l79" n="10">Nunc senem erudiunt graves Athenae,</l>
                    <l xml:id="d002l80" n="11">Casto pectore, moribusque castis.</l>
                    <lb/>
                </div2>
                <div2 xml:id="002c004" type="carmen" met="F">
                    <head>
                        <abbr>4</abbr>
                    </head>
                    <p xml:id="d002l81" n="tit.">4. de Focillae puellae ocellis</p>
                    <l xml:id="d002l82" n="1">In tuis Amor insidens ocellis</l>
                    <l xml:id="d002l83" n="2">Mira coepit ab arte vulnerare,</l>
                    <l xml:id="d002l84" n="3">Nec suetas pharetra iacit sagittas,</l>
                    <l xml:id="d002l85" n="4">Nec tendit veterem recurvus arcum,</l>
                    <l xml:id="d002l86" n="5">Sed, cum lumina paetulosque ocellos</l>
                    <l xml:id="d002l87" n="6">Huc illuc agis et subinde rides,</l>
                    <l xml:id="d002l88" n="7">Istis utitur ille tunc sagittis,</l>
                    <l xml:id="d002l89" n="8">Istis corda quatit feritque amantum.</l>
                    <l xml:id="d002l90" n="9">Isti spicula sunt facesque ocelli;</l>
                    <l xml:id="d002l91" n="10">Quoscunque aspicis ipsa, vulnerantur.</l>
                    <l xml:id="d002l92" n="11">Omnes vulnerat, aspicis quot ipsa,</l>
                    <l xml:id="d002l93" n="12">Omnes ustulat, ipsa quos tueris;</l>
                    <l xml:id="d002l94" n="13">Isti sunt oculi faces Amoris.</l>
                    <l xml:id="d002l95" n="14">At tu, ne pereas tuis ocellis,</l>
                    <l xml:id="d002l96" n="15">In te neu propriis Amor sagittis</l>
                    <l xml:id="d002l97" n="16">Utatur, speculum, Focilla, vita,</l>
                    <l xml:id="d002l98" n="17">Ne, te cum in speculo vides probasque,</l>
                    <l xml:id="d002l99" n="18">Ex ipso speculo nigrisque ocellis</l>
                    <l xml:id="d002l100" n="19">Excussas Amor ingerat sagittas,</l>
                    <l xml:id="d002l101" n="20">Atque urare tuis misella flammis,</l>
                    <l xml:id="d002l102" n="21">Sit tibi et speculum, fuit quod olim</l>
                    <l xml:id="d002l103" n="22">Narcisso vitrei figura fontis.</l>
                    <lb/>
                </div2>
                <div2 xml:id="002c005" type="carmen" met="F">
                    <head>
                        <abbr>5</abbr>
                    </head>
                    <p xml:id="d002l104" n="tit.">5. ad Focillam, de capillis ad frontem sparsis</p>
                    <l xml:id="d002l105" n="1">Quid sparsam digito comam reponis,</l>
                    <l xml:id="d002l106" n="2">Effusumque vage legis capillum?</l>
                    <l xml:id="d002l107" n="3">Anne ut excrucies, Focilla, amantem?</l>
                    <l xml:id="d002l108" n="4">Ut perdas miserum senem, puella?</l>
                    <l xml:id="d002l109" n="5">Ne tu ne, mea, collige, evagari</l>
                    <l xml:id="d002l110" n="6">Ad frontem sine, diffluat capillus</l>
                    <l xml:id="d002l111" n="7">Circum tempora ventiletque crinis,</l>
                    <l xml:id="d002l112" n="8">Auram qui pariat, faces ut ipsas,</l>
                    <l xml:id="d002l113" n="9">Blandis quas iacularis ex ocellis,</l>
                    <l xml:id="d002l114" n="10">Succendas agitans et huc et illuc,</l>
                    <l xml:id="d002l115" n="11">Extinctum ut revoces senis calorem.</l>
                    <l xml:id="d002l116" n="12">Iam tu iam, mea, collige et repone,</l>
                    <l xml:id="d002l117" n="13">Crinem contege, subliga et capillum,</l>
                    <l xml:id="d002l118" n="14">Auram ne citet, exciatque flammas,</l>
                    <l xml:id="d002l119" n="15">Quae nostrum prope pectus ustularunt.</l>
                    <l xml:id="d002l120" n="16">Vos, o vos, tenerae, precor, puellae,</l>
                    <l xml:id="d002l121" n="17">Quae myrtos et amaracum rigatis,</l>
                    <l xml:id="d002l122" n="18">Hoc vos, hoc miserum rigate pectus,</l>
                    <l xml:id="d002l123" n="19">Imis quod procul ardet ab medullis:</l>
                    <l xml:id="d002l124" n="20">En flammas simul, en simul sagittas</l>
                    <l xml:id="d002l125" n="21">Ipsae cernitis; hoc rigate pectus;</l>
                    <l xml:id="d002l126" n="22">Et flammas simul, et simul sagittas</l>
                    <l xml:id="d002l127" n="23">Ipsae extinguite et usque subrigate.</l>
                    <lb/>
                </div2>
                <div2 xml:id="002c006" type="carmen" met="F">
                    <head>
                        <abbr>6</abbr>
                    </head>
                    <p xml:id="d002l128" n="tit.">6. ad Antonium Galateum</p>
                    <l xml:id="d002l129" n="1">Inter socraticos licet libellos</l>
                    <l xml:id="d002l130" n="2">Atque inter studium decet sophiae</l>
                    <l xml:id="d002l131" n="3">Miscere et teneros, amice, lusus,</l>
                    <l xml:id="d002l132" n="4">O novem Galatee lux sororum,</l>
                    <l xml:id="d002l133" n="5">Atque idem oebalii decus Galesi.</l>
                    <l xml:id="d002l134" n="6">Quare nec medicos lacus, nec hortos</l>
                    <l xml:id="d002l135" n="7">Baianos fuge, myrteumve litus.</l>
                    <l xml:id="d002l136" n="8">Myrtos nam Maro, balneas et inter</l>
                    <l xml:id="d002l137" n="9">Aeneam cecinit, petit profundi</l>
                    <l xml:id="d002l138" n="10">Ditis dum hostia, dum parentis umbras,</l>
                    <l xml:id="d002l139" n="11">Et prolis seriem accipit futurae;</l>
                    <l xml:id="d002l140" n="12">Myrtos et Cicero tuus frequentans</l>
                    <l xml:id="d002l141" n="13">Fontisque et celebris agros Sibyllae</l>
                    <l xml:id="d002l142" n="14">Ornavit Latium potente lingua,</l>
                    <l xml:id="d002l143" n="15">Detraxit spolia atticae et Camoenae;</l>
                    <l xml:id="d002l144" n="16">Has Marcus coluit pater senatus,</l>
                    <l xml:id="d002l145" n="17">Terrarum et dominus, parensque Romae,</l>
                    <l xml:id="d002l146" n="18">Atque omnis sapientiae magister.</l>
                    <l xml:id="d002l147" n="19">Has cole et, Galatee; nam severam</l>
                    <l xml:id="d002l148" n="20">Quandoque et iocus addecet sophiam,</l>
                    <l xml:id="d002l149" n="21">Et ludit sapiens, dies et ipsi</l>
                    <l xml:id="d002l150" n="22">Et soles variant, itemque lunae,</l>
                    <l xml:id="d002l151" n="23">Est et tristitiae lepor levamen,</l>
                    <l xml:id="d002l152" n="24">Baianis lepor et levamen undis.</l>
                    <lb/>
                </div2>
                <div2 xml:id="002c007" type="carmen" met="F">
                    <head>
                        <abbr>7</abbr>
                    </head>
                    <p xml:id="d002l153" n="tit.">7. ad Focillam, de cohibendis oculis</p>
                    <l xml:id="d002l154" n="1">Lascivos cohibe, Focilla, ocellos,</l>
                    <l xml:id="d002l155" n="2">Ne perdas miseros videndo amantes;</l>
                    <l xml:id="d002l156" n="3">Summissos nec habe, Focilla, ocellos,</l>
                    <l xml:id="d002l157" n="4">Ne perdas miseros pudendo amantes;</l>
                    <l xml:id="d002l158" n="5">Iratos quoque comprimas ocellos,</l>
                    <l xml:id="d002l159" n="6">Ne perdas miseros minando amantes;</l>
                    <l xml:id="d002l160" n="7">Ne sponde faciles benigne ocellos,</l>
                    <l xml:id="d002l161" n="8">De spe ne perimas benigna amantes;</l>
                    <l xml:id="d002l162" n="9">Ne tingas lacrimis misella ocellos,</l>
                    <l xml:id="d002l163" n="10">Luctu ne perimas misella amantes.</l>
                    <l xml:id="d002l164" n="11">Noli, crede, Focilla, crede, noli</l>
                    <l xml:id="d002l165" n="12">Istos exerere, o Focilla, ocellos:</l>
                    <l xml:id="d002l166" n="13">Isti quicquid agunt, Focilla, ocelli</l>
                    <l xml:id="d002l167" n="14">Sunt incendia, sunt, Focilla, amantum,</l>
                    <l xml:id="d002l168" n="15">Funus, crede, Focilla, sunt amantum.</l>
                    <lb/>
                </div2>
                <div2 xml:id="002c008" type="carmen" met="F">
                    <head>
                        <abbr>8</abbr>
                    </head>
                    <p xml:id="d002l169" n="tit.">8. ad Focillam</p>
                    <l xml:id="d002l170" n="1">Si rides, veneres, Focilla, rides,</l>
                    <l xml:id="d002l171" n="2">Si cantas, veneres, Focilla, cantas,</l>
                    <l xml:id="d002l172" n="3">Et saltans veneres, Focilla, saltas;</l>
                    <l xml:id="d002l173" n="4">Demum sunt veneres, Focilla, quicquid</l>
                    <l xml:id="d002l174" n="5">Ludisque et loqueris, facisque, agisque.</l>
                    <l xml:id="d002l175" n="6">At cum nudula lectulo recumbis</l>
                    <l xml:id="d002l176" n="7">Inter delitias libidinesque,</l>
                    <l xml:id="d002l177" n="8">Tunc non es veneres, Venus sed ipsa,</l>
                    <l xml:id="d002l178" n="9">Venus, ne dubita, Focilla, tunc es.</l>
                    <lb/>
                </div2>
                <div2 xml:id="002c009" type="carmen" met="F">
                    <head>
                        <abbr>9</abbr>
                    </head>
                    <p xml:id="d002l179" n="tit.">9. ad Franciscum Puccium</p>
                    <l xml:id="d002l180" n="1">Quid fontes calidos nemusque Avernum,</l>
                    <l xml:id="d002l181" n="2">Pucci, quid medicos petis recessus?</l>
                    <l xml:id="d002l182" n="3">Baianos habitant sinus amores,</l>
                    <l xml:id="d002l183" n="4">Baianum veneres colunt recessum,</l>
                    <l xml:id="d002l184" n="5">Baianis Charites aquis foventur.</l>
                    <l xml:id="d002l185" n="6">Adversis cupis an deis valere,</l>
                    <l xml:id="d002l186" n="7">Iratas tibi et excitare Baias?</l>
                    <l xml:id="d002l187" n="8">Quin, Pucci mihi care, care Musis,</l>
                    <l xml:id="d002l188" n="9">Cum primis Veneri Cupidinique</l>
                    <l xml:id="d002l189" n="10">Hoc sis, hoc age pro tua salute:</l>
                    <l xml:id="d002l190" n="11">Unam Sulpitiam precare, et uni</l>
                    <l xml:id="d002l191" n="12">Rem sacram facias, roges et unam,</l>
                    <l xml:id="d002l192" n="13">Stillet de roseis tibi labellis</l>
                    <l xml:id="d002l193" n="14">Tres ut ambrosiae benigna guttas,</l>
                    <l xml:id="d002l194" n="15">Spiret de teneris tibi papillis</l>
                    <l xml:id="d002l195" n="16">Afflatus totidem fragrantis aurae,</l>
                    <l xml:id="d002l196" n="17">His risum adiiciat benigniorem.</l>
                    <l xml:id="d002l197" n="18">Sic a Sulpitia salus petenda est,</l>
                    <l xml:id="d002l198" n="19">Uno quam liceat tamen parare</l>
                    <l xml:id="d002l199" n="20">Furtim basiolo repente rapto,</l>
                    <l xml:id="d002l200" n="21">Demorsis labiis, et ore hiulco,</l>
                    <l xml:id="d002l201" n="22">Spirantisque animae reflante flore.</l>
                    <l xml:id="d002l202" n="23">Sic fient tibi balneae salubres:</l>
                    <l xml:id="d002l203" n="24">Una in Sulpitia salutis est spes.</l>
                    <lb/>
                </div2>
                <div2 xml:id="002c010" type="carmen" met="F">
                    <head>
                        <abbr>10</abbr>
                    </head>
                    <p xml:id="d002l204" n="tit.">10. ad Constantiam</p>
                    <l xml:id="d002l205" n="1">Insedere tuis apes labellis;</l>
                    <l xml:id="d002l206" n="2">In labris residens tuis Melissa</l>
                    <l xml:id="d002l207" n="3">Hyblaeum liquat atticumque rorem,</l>
                    <l xml:id="d002l208" n="4">Quem stillent Venus ipsa Gratiaeque.</l>
                    <l xml:id="d002l209" n="5">O qui castalios lacus, poetae,</l>
                    <l xml:id="d002l210" n="6">Quique et Thespiadum sititis amnes,</l>
                    <l xml:id="d002l211" n="7">Hinc et castalii lacus liquores,</l>
                    <l xml:id="d002l212" n="8">Hinc et Thespiadum petatis undas,</l>
                    <l xml:id="d002l213" n="9">Has Constantia mollibus labellis</l>
                    <l xml:id="d002l214" n="10">Instillat, quibus atticae Camoenae</l>
                    <l xml:id="d002l215" n="11">Rorarunt venerem suam charimque,</l>
                    <l xml:id="d002l216" n="12">Quae Musis comes et comes poetis.</l>
                    <lb/>
                </div2>
                <div2 xml:id="002c011" type="carmen" met="F">
                    <head>
                        <abbr>11</abbr>
                    </head>
                    <p xml:id="d002l217" n="tit.">11. ad Focillam</p>
                    <l xml:id="d002l218" n="1">In somnis tenerum mihi labellum</l>
                    <l xml:id="d002l219" n="2">Offers dum male, suaviorque utrunque,</l>
                    <l xml:id="d002l220" n="3">Decursim lacrimae tibi exciderunt,</l>
                    <l xml:id="d002l221" n="4">Et largo faciem madore tinguis;</l>
                    <l xml:id="d002l222" n="5">Atque has dum lacrimas madenti ab ore</l>
                    <l xml:id="d002l223" n="6">Detergo simul et simul relingo,</l>
                    <l xml:id="d002l224" n="7">Surreptim mihi mordicusque linguam</l>
                    <l xml:id="d002l225" n="8">Exceptam rapis obterisque dente.</l>
                    <l xml:id="d002l226" n="9">Mox risum lacrimis iocosque miscens:</l>
                    <l xml:id="d002l227" n="10">"Haec nos ludicra imaginesque noctis,</l>
                    <l xml:id="d002l228" n="11">Has, inquis, simul in die vicissim</l>
                    <l xml:id="d002l229" n="12">Et veras faciamus et probemus."</l>
                    <l xml:id="d002l230" n="13">His te in iudicium voco fidemque:</l>
                    <l xml:id="d002l231" n="14">En linguam tibi, porge mi labella.</l>
                    <lb/>
                </div2>
                <div2 xml:id="002c012" type="carmen" met="F">
                    <head>
                        <abbr>12</abbr>
                    </head>
                    <p xml:id="d002l232" n="tit.">12. ad Focillam</p>
                    <l xml:id="d002l233" n="1">Ni reddis mihi vitreos ocellos,</l>
                    <l xml:id="d002l234" n="2">Caecae praesidium meae senectae,</l>
                    <l xml:id="d002l235" n="3">An est, cur ego non tuis papillis</l>
                    <l xml:id="d002l236" n="4">Manus iniiciam, trahamque prensas</l>
                    <l xml:id="d002l237" n="5">Usque ad basiolum, supina quod des,</l>
                    <l xml:id="d002l238" n="6">Quod des ipsa supina, quod supina</l>
                    <l xml:id="d002l239" n="7">Cervice excipias, quod ore hiulco,</l>
                    <l xml:id="d002l240" n="8">Quodque ipse eripiam tibi supinus?</l>
                    <l xml:id="d002l241" n="9">Atque illud moneo, supina vites,</l>
                    <l xml:id="d002l242" n="10">Ne lapsis pedibus ruas repente,</l>
                    <l xml:id="d002l243" n="11">Aut in scriniolo renisa restes.</l>
                    <l xml:id="d002l244" n="12">Nam nec sat fuerit vocare matrem,</l>
                    <l xml:id="d002l245" n="13">Furtum aut reddere, supplicemve flere;</l>
                    <l xml:id="d002l246" n="14">Sed nudo (mihi crede) crure, coxa,</l>
                    <l xml:id="d002l247" n="15">Nudo pectine et usque ad umbilicum</l>
                    <l xml:id="d002l248" n="16">Senem perpetiere verpulentum;</l>
                    <l xml:id="d002l249" n="17">Et clames volo: "Reddo, reddo, reddo;"</l>
                    <l xml:id="d002l250" n="18">Pro quo sic ego: "Subdo, subdo, subdo."</l>
                    <lb/>
                </div2>
                <div2 xml:id="002c013" type="carmen" met="F">
                    <head>
                        <abbr>13</abbr>
                    </head>
                    <p xml:id="d002l251" n="tit.">13. ad Focillam</p>
                    <l xml:id="d002l252" n="1">Promissum mihi suavium dedisti,</l>
                    <l xml:id="d002l253" n="2">Quod mox, dum repetis revendicatum,</l>
                    <l xml:id="d002l254" n="3">Clauso in scriniolo obserans locasti.</l>
                    <l xml:id="d002l255" n="4">Nunc furto quereris subinde plorans</l>
                    <l xml:id="d002l256" n="5">Subreptum tibi. Ne, puella, ne fle;</l>
                    <l xml:id="d002l257" n="6">Vel triplex tibi suavium rependam,</l>
                    <l xml:id="d002l258" n="7">Unam si mihi lacrimam repones.</l>
                    <lb/>
                </div2>
                <div2 xml:id="002c014" type="carmen" met="F">
                    <head>
                        <abbr>14</abbr>
                    </head>
                    <p xml:id="d002l259" n="tit.">14. ad Focillam</p>
                    <l xml:id="d002l260" n="1">Lascivos male temperas ocellos,</l>
                    <l xml:id="d002l261" n="2">Nec nostrae miseret tamen senectae.</l>
                    <l xml:id="d002l262" n="3">Quantum vis iuvenes ama foveque,</l>
                    <l xml:id="d002l263" n="4">Dum ne me fugias senem, puella;</l>
                    <l xml:id="d002l264" n="5">Atque hos atque alios ames licebit,</l>
                    <l xml:id="d002l265" n="6">Dum ne me abiicias, puella, amantem.</l>
                    <l xml:id="d002l266" n="7">Nolo delitias libidinesque,</l>
                    <l xml:id="d002l267" n="8">Amisi venerem libidinemque,</l>
                    <l xml:id="d002l268" n="9">Lascivos oculos volo, precorque.</l>
                    <l xml:id="d002l269" n="10">Lascivos quotiens reflectis in me,</l>
                    <l xml:id="d002l270" n="11">Et rides simul et doles, ocellos,</l>
                    <l xml:id="d002l271" n="12">Inspiras iuvenis mihi vigorem;</l>
                    <l xml:id="d002l272" n="13">Quin omnem simul exuo senectam,</l>
                    <l xml:id="d002l273" n="14">Si ter blanda, Focilla, suaviaris,</l>
                    <l xml:id="d002l274" n="15">Si linguam tenero bis ore sugis,</l>
                    <l xml:id="d002l275" n="16">Si collo quoque complicata pendes.</l>
                    <lb/>
                </div2>
                <div2 xml:id="002c015" type="carmen" met="F">
                    <head>
                        <abbr>15</abbr>
                    </head>
                    <p xml:id="d002l276" n="tit.">15. ad Franciscum Pudericum</p>
                    <l xml:id="d002l277" n="1">Quid Baias, Puderice, quidve fontis</l>
                    <l xml:id="d002l278" n="2">Suspiras tepidos, amoris expers?</l>
                    <l xml:id="d002l279" n="3">Baias nam veneres, Cypro relicta,</l>
                    <l xml:id="d002l280" n="4">Relictis Charites procul Cytheris,</l>
                    <l xml:id="d002l281" n="5">Desertis simul Uriis vetustis,</l>
                    <l xml:id="d002l282" n="6">Migrarunt, Amor et migravit una,</l>
                    <l xml:id="d002l283" n="7">Et blandus Iocus, et tener Cupido,</l>
                    <l xml:id="d002l284" n="8">Altrixque et iuvenum et senum Voluptas.</l>
                    <l xml:id="d002l285" n="9">Quod si tu, Puderice, vina, coenas</l>
                    <l xml:id="d002l286" n="10">Suspiras, cupis et sales procaces,</l>
                    <l xml:id="d002l287" n="11">Nimirum Capimontii recessus</l>
                    <l xml:id="d002l288" n="12">Praestent haec tibi, praestet et rosarum</l>
                    <l xml:id="d002l289" n="13">Cultrix Antiniana. Nanque Baias</l>
                    <l xml:id="d002l290" n="14">Qui dulcis celebrant, ament necesse est.</l>
                    <lb/>
                </div2>
                <div2 xml:id="002c016" type="carmen" met="F">
                    <head>
                        <abbr>16</abbr>
                    </head>
                    <p xml:id="d002l291" n="tit.">16. ad Focillam</p>
                    <l xml:id="d002l292" n="1">Accedis quotiens sacras ad aedes</l>
                    <l xml:id="d002l293" n="2">Invisisque deos adisque templa,</l>
                    <l xml:id="d002l294" n="3">Tecum ne comitem, Focilla, Amorem</l>
                    <l xml:id="d002l295" n="4">Adducas moneo, domique clausum</l>
                    <l xml:id="d002l296" n="5">Servari in thalamo iube, caveque</l>
                    <l xml:id="d002l297" n="6">Ne divos hominesque Amore captos</l>
                    <l xml:id="d002l298" n="7">Ad rixam cieas vocesque ad arma,</l>
                    <l xml:id="d002l299" n="8">Et sis causa tuae volens rapinae.</l>
                    <l xml:id="d002l300" n="9">Quid demens moneo? Nec ipsa Amorem,</l>
                    <l xml:id="d002l301" n="10">Istis vulnerat usque qui ex ocellis,</l>
                    <l xml:id="d002l302" n="11">Invitum fugies, Amor nec ipse</l>
                    <l xml:id="d002l303" n="12">Tete deseret, aut comes relinquet,</l>
                    <l xml:id="d002l304" n="13">Regnum qui tenet in tuis ocellis.</l>
                    <l xml:id="d002l305" n="14">Hos tu sed tenui, Focilla, velo</l>
                    <l xml:id="d002l306" n="15">Compressos tege molliterque vesti,</l>
                    <l xml:id="d002l307" n="16">Nubemque obiice tenuiore vitta,</l>
                    <l xml:id="d002l308" n="17">Flammas ne iaculentur et sagittas.</l>
                    <l xml:id="d002l309" n="18">Sic et calfacies, Focilla, amantes,</l>
                    <l xml:id="d002l310" n="19">Non ures tamen impotente flamma.</l>
                    <l xml:id="d002l311" n="20">Quid tum, quid misero seni, calor quem</l>
                    <l xml:id="d002l312" n="21">Iam iam destituit, Focilla, fiet?</l>
                    <l xml:id="d002l313" n="22">Fiet quid misero seni, Focilla,</l>
                    <l xml:id="d002l314" n="23">Quem frigus prope congelavit omnem,</l>
                    <l xml:id="d002l315" n="24">Cui longe est opus ustulante flamma?</l>
                    <l xml:id="d002l316" n="25">Iam furtim misero reclude velum,</l>
                    <l xml:id="d002l317" n="26">Obliquis refice et, Focilla, ocellis,</l>
                    <l xml:id="d002l318" n="27">Furtivo et refove senem calore,</l>
                    <l xml:id="d002l319" n="28">Quo primam referet vigor iuventam.</l>
                    <lb/>
                </div2>
                <div2 xml:id="002c017" type="carmen" met="F">
                    <head>
                        <abbr>17</abbr>
                    </head>
                    <p xml:id="d002l320" n="tit.">17. ad Focillam</p>
                    <l xml:id="d002l321" n="1">E risu in lacrimas, Focilla, vertis,</l>
                    <l xml:id="d002l322" n="2">Avertis quotiens gravata ocellos;</l>
                    <l xml:id="d002l323" n="3">In risum e lacrimis, Focilla, mutas,</l>
                    <l xml:id="d002l324" n="4">Convertis quotiens benigna ocellos,</l>
                    <l xml:id="d002l325" n="5">Quis pacem geris et geris duellum,</l>
                    <l xml:id="d002l326" n="6">Quis et tristitiamque gaudiumque.</l>
                    <l xml:id="d002l327" n="7">Cur, o cur tenebrae repente obortae?</l>
                    <l xml:id="d002l328" n="8">Cur lux destituit, dies nigrescit?</l>
                    <l xml:id="d002l329" n="9">Obiecitne oculis Focilla velum,</l>
                    <l xml:id="d002l330" n="10">Et lucem obvolvit tegente vitta?</l>
                    <l xml:id="d002l331" n="11">O iam detege, iam, Focilla, velum,</l>
                    <l xml:id="d002l332" n="12">Et vittam remove, et reclude ocellos,</l>
                    <l xml:id="d002l333" n="13">Quis lucem simul et diem ministras,</l>
                    <l xml:id="d002l334" n="14">Et lucem pariter diemque redde.</l>
                    <lb/>
                </div2>
                <div2 xml:id="002c018" type="carmen" met="F">
                    <head>
                        <abbr>18</abbr>
                    </head>
                    <p xml:id="d002l335" n="tit.">18. ad Petrum Summontium</p>
                    <l xml:id="d002l336" n="1">Ducit dum choreas Neaera, linquunt</l>
                    <l xml:id="d002l337" n="2">Et prata et virides agros Napaeae;</l>
                    <l xml:id="d002l338" n="3">Pulsat dum citharam Neaera, currunt</l>
                    <l xml:id="d002l339" n="4">Ad plectrum Dryadesque Oreadesque;</l>
                    <l xml:id="d002l340" n="5">Cantat dum ad numeros Neaera, cultae ad</l>
                    <l xml:id="d002l341" n="6">Cantum Naiades ruunt frequentes;</l>
                    <l xml:id="d002l342" n="7">Miscent hinc thiasos. Neaera ducit,</l>
                    <l xml:id="d002l343" n="8">Et ducit simul et canit; canenti</l>
                    <l xml:id="d002l344" n="9">Assurgit nemus assonantque ripae,</l>
                    <l xml:id="d002l345" n="10">Et litus resono fragore plaudit;</l>
                    <l xml:id="d002l346" n="11">Plaudit coeruleis Avernus undis,</l>
                    <l xml:id="d002l347" n="12">Gaurus de specula superbus alta</l>
                    <l xml:id="d002l348" n="13">Diffundit violas, rosas, cyperos</l>
                    <l xml:id="d002l349" n="14">Et myrti teneros thymique flores,</l>
                    <l xml:id="d002l350" n="15">Una et balnea consonant Neaeram.</l>
                    <l xml:id="d002l351" n="16">Dic, o dic, age, Petre, quae voluptas,</l>
                    <l xml:id="d002l352" n="17">Quae mens tum tibi? Non beatus esse,</l>
                    <l xml:id="d002l353" n="18">Non diis persimilis tibi videris?</l>
                    <l xml:id="d002l354" n="19">Quid, cum de Charitum manu capillum</l>
                    <l xml:id="d002l355" n="20">Ornata ambrosiae et comam liquore,</l>
                    <l xml:id="d002l356" n="21">In te dulciculis tuens ocellis,</l>
                    <l xml:id="d002l357" n="22">In te lacteolo sinu refusa,</l>
                    <l xml:id="d002l358" n="23">Instillat placidum tibi venenum</l>
                    <l xml:id="d002l359" n="24">Et vultu, et labiis, et ore hiulco,</l>
                    <l xml:id="d002l360" n="25">An non invideant dii tibi ipsi?</l>
                    <l xml:id="d002l361" n="26">Non quod dii dederint, dedit Neaera,</l>
                    <l xml:id="d002l362" n="27">Indicas etiam ut diis duellum.</l>
                    <lb/>
                </div2>
                <div2 xml:id="002c019" type="carmen" met="F">
                    <head>
                        <abbr>19</abbr>
                    </head>
                    <p xml:id="d002l363" n="tit.">19. Petrus Summontius ad Neaeram</p>
                    <l xml:id="d002l364" n="1">Stillant de roseis tibi labellis</l>
                    <l xml:id="d002l365" n="2">Hyblaei simul atticique rores,</l>
                    <l xml:id="d002l366" n="3">Spirant de niveis tibi papillis</l>
                    <l xml:id="d002l367" n="4">Una corytii syrique odores,</l>
                    <l xml:id="d002l368" n="5">Vernos et Zephyros recentem et auram</l>
                    <l xml:id="d002l369" n="6">Afflas ambrosio, Neaera, ab ore;</l>
                    <l xml:id="d002l370" n="7">Tecum ergo Syriam, Neaera, Hymetumque</l>
                    <l xml:id="d002l371" n="8">Ac defers Zephyri recentis auram;</l>
                    <l xml:id="d002l372" n="9">Quin ipsas Charites, Neaera, et ipsam,</l>
                    <l xml:id="d002l373" n="10">Dum rides, Veneris refers figuram.</l>
                    <l xml:id="d002l374" n="11">Istam sed remove, Neaera, dextram,</l>
                    <l xml:id="d002l375" n="12">Ne me, ne digitis, Neaera, mulce.</l>
                    <l xml:id="d002l376" n="13">Istis articulis, sinistra et ista</l>
                    <l xml:id="d002l377" n="14">Quicquid contigeris, repente prurit,</l>
                    <l xml:id="d002l378" n="15">Et quicquid digito (ah miser, liquesco),</l>
                    <l xml:id="d002l379" n="16">Et quodcunque manu, Neaera, tractas,</l>
                    <l xml:id="d002l380" n="17">Imis intima pruriunt medullis.</l>
                    <l xml:id="d002l381" n="18">Pruritum digitis, Neaera, praefers,</l>
                    <l xml:id="d002l382" n="19">Pruritum manibus, Neaera, misces,</l>
                    <l xml:id="d002l383" n="20">Prurigo tua dextera est, Neaera.</l>
                    <lb/>
                </div2>
                <div2 xml:id="002c020" type="carmen" met="F">
                    <head>
                        <abbr>20</abbr>
                    </head>
                    <p xml:id="d002l384" n="tit.">20. ad Antonium Galateum medicum</p>
                    <l xml:id="d002l385" n="1">Gauranae, Galatee, te puellae</l>
                    <l xml:id="d002l386" n="2">Exspectant, calidis laves ut undis,</l>
                    <l xml:id="d002l387" n="3">Exspectat medicum salubre litus;</l>
                    <l xml:id="d002l388" n="4">Laetentur medico iocante Baiae,</l>
                    <l xml:id="d002l389" n="5">Exsultent medico lavante thermae.</l>
                    <l xml:id="d002l390" n="6">Qui risus tamen inde, qui cachinni,</l>
                    <l xml:id="d002l391" n="7">Senex herniolose, dum lavabis?</l>
                    <l xml:id="d002l392" n="8">Qui lusus tamen inde, qui lepores,</l>
                    <l xml:id="d002l393" n="9">Senex ventriculose, cum natabis?</l>
                    <l xml:id="d002l394" n="10">His nec te medicum dolere par est,</l>
                    <l xml:id="d002l395" n="11">Risus qui soleas ineptiores</l>
                    <l xml:id="d002l396" n="12">Ulcisci calido fluore ventri</l>
                    <l xml:id="d002l397" n="13">Iniecto et liquidae madore malvae,</l>
                    <l xml:id="d002l398" n="14">Tum betae, atque oleo, et sale, atque melle.</l>
                    <lb/>
                </div2>
                <div2 xml:id="002c021" type="carmen" met="F">
                    <head>
                        <abbr>21</abbr>
                    </head>
                    <p xml:id="d002l399" n="tit.">21. ad Petrum Gravinam</p>
                    <l xml:id="d002l400" n="1">Mecum, si sapies, Gravina, mecum</l>
                    <l xml:id="d002l401" n="2">Baias et placidos coles recessus,</l>
                    <l xml:id="d002l402" n="3">Quos ipsae et veneres colunt, et illa,</l>
                    <l xml:id="d002l403" n="4">Quae mentes hominum regit, voluptas.</l>
                    <l xml:id="d002l404" n="5">Hic vina et choreae iocique regnant,</l>
                    <l xml:id="d002l405" n="6">Regnant et Charites facetiaeque,</l>
                    <l xml:id="d002l406" n="7">Has sedes Amor, has colit Cupido.</l>
                    <l xml:id="d002l407" n="8">His passim iuvenes puellulaeque</l>
                    <l xml:id="d002l408" n="9">Ludunt, et tepidis aquis lavantur,</l>
                    <l xml:id="d002l409" n="10">Coenantque, et dapibus leporibusque</l>
                    <l xml:id="d002l410" n="11">Miscent delitias venustiores,</l>
                    <l xml:id="d002l411" n="12">Miscent gaudia et osculationes,</l>
                    <l xml:id="d002l412" n="13">Atque una sociis toris foventur.</l>
                    <l xml:id="d002l413" n="14">Has te ad delitias vocant Camoenae,</l>
                    <l xml:id="d002l414" n="15">Invitat mare myrteumque litus,</l>
                    <l xml:id="d002l415" n="16">Invitant volucres canorae, et ipse</l>
                    <l xml:id="d002l416" n="17">Gaurus pampineas parat corollas,</l>
                    <l xml:id="d002l417" n="18">Quis cum dulciculae accubans Philenae</l>
                    <l xml:id="d002l418" n="19">Ad mensam calices madentiores</l>
                    <l xml:id="d002l419" n="20">Exsicces bibulus, citesque somnum.</l>
                    <l xml:id="d002l420" n="21">Haec te, dum tenero in sinu quiescis,</l>
                    <l xml:id="d002l421" n="22">Dum lento caperis sopore, molli</l>
                    <l xml:id="d002l422" n="23">Amplexu foveat vocetque somnos</l>
                    <l xml:id="d002l423" n="24">Et cantu et numeris, strepente et aura,</l>
                    <l xml:id="d002l424" n="25">Componatque genis genas, et ori</l>
                    <l xml:id="d002l425" n="26">Os blanda admoveat, quiete et una</l>
                    <l xml:id="d002l426" n="27">Coniungat placidos et ipsa somnos.</l>
                    <l xml:id="d002l427" n="28">Haec Baiae dederint tibi, Gravina,</l>
                    <l xml:id="d002l428" n="29">Haec capta illecebris tuis Philena,</l>
                    <l xml:id="d002l429" n="30">His in delitiis ages beatus,</l>
                    <l xml:id="d002l430" n="31">Mecum dum placidos colis recessus.</l>
                    <lb/>
                </div2>
                <div2 xml:id="002c022" type="carmen" met="F">
                    <head>
                        <abbr>22</abbr>
                    </head>
                    <p xml:id="d002l431" n="tit.">22. invitantur pueri et puellae | ad audiendas Charites</p>
                    <l xml:id="d002l432" n="1">Ad myrtum, iuvenes, venite, myrti</l>
                    <l xml:id="d002l433" n="2">Laetae dum Charites canunt sub umbra;</l>
                    <l xml:id="d002l434" n="3">Ad myrtum, tenerae, simul, puellae,</l>
                    <l xml:id="d002l435" n="4">Ludunt dum Charites, venite, cultae;</l>
                    <l xml:id="d002l436" n="5">Cantant dum Charites chorosque ducunt,</l>
                    <l xml:id="d002l437" n="6">Et sponsae et iuvenes, favete linguis.</l>
                    <l xml:id="d002l438" n="7">Indicit choreas Venus: puellae</l>
                    <l xml:id="d002l439" n="8">Immistae pueris agant choreas.</l>
                    <l xml:id="d002l440" n="9">Indicit choreas Amor: iuventus</l>
                    <l xml:id="d002l441" n="10">Misti virginibus choros frequentent.</l>
                    <l xml:id="d002l442" n="11">Libertas sua balneis tributa est;</l>
                    <l xml:id="d002l443" n="12">Custodes abeant, senes valento;</l>
                    <l xml:id="d002l444" n="13">Assint blanditiae; valete, curae,</l>
                    <l xml:id="d002l445" n="14">Et rugae valeant severiores,</l>
                    <l xml:id="d002l446" n="15">Toto et litore perstrepant cachinni,</l>
                    <l xml:id="d002l447" n="16">Ipsa et balnea molliter susurrent</l>
                    <l xml:id="d002l448" n="17">Et lusus teneri et leves lepores.</l>
                    <l xml:id="d002l449" n="18">Libertas iubet hoc, Venusque, Amorque.</l>
                    <l xml:id="d002l450" n="19">Dum lux est, pueri puellulaeque,</l>
                    <l xml:id="d002l451" n="20">Exercete oculos simul procaces,</l>
                    <l xml:id="d002l452" n="21">Exercete iocos benigniores,</l>
                    <l xml:id="d002l453" n="22">Et suspiria grata blandiantur.</l>
                    <l xml:id="d002l454" n="23">At dum nox silet et tegunt tenebrae,</l>
                    <l xml:id="d002l455" n="24">In molli thalamo movete rixas,</l>
                    <l xml:id="d002l456" n="25">Amplexu in cupido ciete pugnas,</l>
                    <l xml:id="d002l457" n="26">Nullus sit lateri modus, pudorve,</l>
                    <l xml:id="d002l458" n="27">Certent oscula morsiunculaeque.</l>
                    <l xml:id="d002l459" n="28">Libertas iubet hoc, Venusque, Amorque.</l>
                    <l xml:id="d002l460" n="29">Nunc vos, nunc, tenerae, simul, puellae,</l>
                    <l xml:id="d002l461" n="30">Nobiscum, iuvenes, simul, venusti,</l>
                    <l xml:id="d002l462" n="31">Dulcis ad numeros pedes movete,</l>
                    <l xml:id="d002l463" n="32">Nobiscum lepidos choros inite.</l>
                    <l xml:id="d002l464" n="33">Libertas iubet hoc, Venusque, Amorque.</l>
                    <l xml:id="d002l465" n="34">Mane roscidulis nitescit hortis</l>
                    <l xml:id="d002l466" n="35">Frondenti rosa ramulo recentem</l>
                    <l xml:id="d002l467" n="36">Afflans e foliis benigna odorem,</l>
                    <l xml:id="d002l468" n="37">Atque hanc horridulo colonus ungui</l>
                    <l xml:id="d002l469" n="38">Decerptam variae implicat coronae,</l>
                    <l xml:id="d002l470" n="39">Vertitque in proprios odoris usus.</l>
                    <l xml:id="d002l471" n="40">Manat roridulis fluens puellae</l>
                    <l xml:id="d002l472" n="41">Labris ambrosius liquor, fragratque</l>
                    <l xml:id="d002l473" n="42">Stillans idalium per ora nectar,</l>
                    <l xml:id="d002l474" n="43">Ardor quo iuvenum sitisque amantum</l>
                    <l xml:id="d002l475" n="44">Lenitur, socio simul cubili</l>
                    <l xml:id="d002l476" n="45">Iungunt dum cupidos sinus et una</l>
                    <l xml:id="d002l477" n="46">Miscent humidulas per ora linguas,</l>
                    <l xml:id="d002l478" n="47">Stillatque e roseis fluor labellis.</l>
                    <l xml:id="d002l479" n="48">Hunc, hunc, o iuvenes licentiores,</l>
                    <l xml:id="d002l480" n="49">Hunc florem legite, hoc liquate nectar;</l>
                    <l xml:id="d002l481" n="50">Vobis ambrosii fluant liquores,</l>
                    <l xml:id="d002l482" n="51">Vobis assyrii fragrent odores,</l>
                    <l xml:id="d002l483" n="52">Et suctis liquor effluat labellis.</l>
                    <l xml:id="d002l484" n="53">Libertas iubet hoc, Venusque, Amorque.</l>
                    <l xml:id="d002l485" n="54">Vos, o vos alios item liquores</l>
                    <l xml:id="d002l486" n="55">Haurite, atque alios, puellae, odores,</l>
                    <l xml:id="d002l487" n="56">Novas ambrosias, novumque nectar,</l>
                    <l xml:id="d002l488" n="57">Afflatusque animae fragrantiores;</l>
                    <l xml:id="d002l489" n="58">Hos flores legite, has rosas liquate.</l>
                    <l xml:id="d002l490" n="59">Vobis lectulus has rosas parabit,</l>
                    <l xml:id="d002l491" n="60">Spirans Assyriam simul Cyprumque,</l>
                    <l xml:id="d002l492" n="61">Hos flores simul et simul liquores</l>
                    <l xml:id="d002l493" n="62">Afflabit thalamus torusque cultus.</l>
                    <l xml:id="d002l494" n="63">Hos ergo thalamos torosque, nuptae</l>
                    <l xml:id="d002l495" n="64">Et sponsae, colite frequentiores</l>
                    <l xml:id="d002l496" n="65">Compressu, illecebris, sale et cachinnis,</l>
                    <l xml:id="d002l497" n="66">Lusu et mollitie procaciore;</l>
                    <l xml:id="d002l498" n="67">His rixas simul et iocos seratis.</l>
                    <l xml:id="d002l499" n="68">Libertas iubet hoc, Venusque, Amorque.</l>
                    <l xml:id="d002l500" n="69">Dens rixas moveat, procaxque dextra</l>
                    <l xml:id="d002l501" n="70">Et lites ciat et levis querelas;</l>
                    <l xml:id="d002l502" n="71">Ast os et lepidos sales, et ipsae</l>
                    <l xml:id="d002l503" n="72">Linguae suaviloquos strepant susurros.</l>
                    <l xml:id="d002l504" n="73">Admotae tepido sinu papillae</l>
                    <l xml:id="d002l505" n="74">Pacem concilient, iocosque paci</l>
                    <l xml:id="d002l506" n="75">Et lusus similes, iocisque verba,</l>
                    <l xml:id="d002l507" n="76">Amplexus similes et his et illis.</l>
                    <l xml:id="d002l508" n="77">Libertas iubet hoc, Venusque, Amorque.</l>
                    <l xml:id="d002l509" n="78">Sed iam sol rapidos movens calores</l>
                    <l xml:id="d002l510" n="79">Nos ocii admonuit meridiani.</l>
                    <l xml:id="d002l511" n="80">Quocirca, iuvenes nurusque comptae,</l>
                    <l xml:id="d002l512" n="81">Post dulcis numeros, choris peractis,</l>
                    <l xml:id="d002l513" n="82">Ite hinc in thalamos meridiatum,</l>
                    <l xml:id="d002l514" n="83">Ite in gaudia mutuosque lusus;</l>
                    <l xml:id="d002l515" n="84">Nullus delitiis modus sit; ignem</l>
                    <l xml:id="d002l516" n="85">Succensum idalia fovete lympha,</l>
                    <l xml:id="d002l517" n="86">Quo fessas sopor irriget medullas.</l>
                    <l xml:id="d002l518" n="87">Hoc ipsa ocia nam meridiana</l>
                    <l xml:id="d002l519" n="88">Et mulcens simul imperat voluptas,</l>
                    <l xml:id="d002l520" n="89">Hoc nati Veneris, Venusque mater.</l>
                    <l xml:id="d002l521" n="90">Ite, atque unanimes fovete somnos.</l>
                    <lb/>
                </div2>
                <div2 xml:id="002c023" type="carmen" met="F">
                    <head>
                        <abbr>23</abbr>
                    </head>
                    <p xml:id="d002l522" n="tit.">23. de Ioanne Pardo</p>
                    <l xml:id="d002l523" n="1">Dulces balneolae tepensque litus</l>
                    <l xml:id="d002l524" n="2">Ac Baiae eliciunt repente Pardum.</l>
                    <l xml:id="d002l525" n="3">Pardumne eliciunt repente Baiae?</l>
                    <l xml:id="d002l526" n="4">Pardum num Venus, aut trahit Cupido?</l>
                    <l xml:id="d002l527" n="5">Infirmam o sapientiam, cui ipsi</l>
                    <l xml:id="d002l528" n="6">Praescribit Venus, imperat Cupido,</l>
                    <l xml:id="d002l529" n="7">Et natus puer et puella mater.</l>
                    <l xml:id="d002l530" n="8">Ergo maeoniae caput palaestrae</l>
                    <l xml:id="d002l531" n="9">Ducetur Veneris superba pompa?</l>
                    <l xml:id="d002l532" n="10">Ducetur pueri novus triumphus?</l>
                    <l xml:id="d002l533" n="11">Spectatam o sapientiam omnis aevi.</l>
                    <l xml:id="d002l534" n="12">Baias iam properat meus sodalis,</l>
                    <l xml:id="d002l535" n="13">Baias mesopiae Cato sophiae</l>
                    <l xml:id="d002l536" n="14">Et thermas petit. Euge, dulce litus,</l>
                    <l xml:id="d002l537" n="15">Dulces balneolae lacusque havete,</l>
                    <l xml:id="d002l538" n="16">Orbis delitiae, theatrum amantum.</l>
                    <lb/>
                </div2>
                <div2 xml:id="002c024" type="carmen" met="F">
                    <head>
                        <abbr>24</abbr>
                    </head>
                    <p xml:id="d002l539" n="tit.">24. ad Manilium Rhallum</p>
                    <l xml:id="d002l540" n="1">Manli, delitiae attici leporis</l>
                    <l xml:id="d002l541" n="2">Atque idem latiae lepos Camoenae,</l>
                    <l xml:id="d002l542" n="3">Cantas dum teneros Lycinnae amores,</l>
                    <l xml:id="d002l543" n="4">Et coi numeris refers Philetae,</l>
                    <l xml:id="d002l544" n="5">Dum molles Veneris reponis ignes,</l>
                    <l xml:id="d002l545" n="6">Quos dulcis tibi suggerit Tibullus,</l>
                    <l xml:id="d002l546" n="7">Nos, Manli, senio gravante pressi</l>
                    <l xml:id="d002l547" n="8">Miseni aut placidis vagamur oris,</l>
                    <l xml:id="d002l548" n="9">Baiarum aut calidis aquis lavamur,</l>
                    <l xml:id="d002l549" n="10">Et cultis Genio fovemur undis,</l>
                    <l xml:id="d002l550" n="11">Hortorum aut resides tenemur umbra,</l>
                    <l xml:id="d002l551" n="12">Quos nostra Antiniana, quos Patulcis,</l>
                    <l xml:id="d002l552" n="13">Ruris delitiae maroniani,</l>
                    <l xml:id="d002l553" n="14">Oblectant teneri lepore cantus,</l>
                    <l xml:id="d002l554" n="15">Quos septem assiduis simul choreis</l>
                    <l xml:id="d002l555" n="16">Illustrant cypriae deae ministrae;</l>
                    <l xml:id="d002l556" n="17">Septem nam Venerem colunt puellae</l>
                    <l xml:id="d002l557" n="18">Molles, dulciculae, leves, tenellae,</l>
                    <l xml:id="d002l558" n="19">Formosae comites, decora pompa.</l>
                    <l xml:id="d002l559" n="20">Haec curas abigens molestiasque,</l>
                    <l xml:id="d002l560" n="21">Iucundi memor et memor leporum,</l>
                    <l xml:id="d002l561" n="22">Miscet delitias facetiasque,</l>
                    <l xml:id="d002l562" n="23">Ludorum admonet, admonet iocorum</l>
                    <l xml:id="d002l563" n="24">Atque ore ac teneris procax labellis,</l>
                    <l xml:id="d002l564" n="25">Et circum omnia lusibus serenat.</l>
                    <l xml:id="d002l565" n="26">Illa et munditiem levesque cultus</l>
                    <l xml:id="d002l566" n="27">Et curat nitidos beata comptus,</l>
                    <l xml:id="d002l567" n="28">Unius studium nitellae, et unus</l>
                    <l xml:id="d002l568" n="29">Ornatus amor elegantiaeque:</l>
                    <l xml:id="d002l569" n="30">Ah labes valeat, valete, sordes.</l>
                    <l xml:id="d002l570" n="31">Huic sola et species decorque solus</l>
                    <l xml:id="d002l571" n="32">Est curae, ratioque et una formae;</l>
                    <l xml:id="d002l572" n="33">Spectari cupit undique, et probari</l>
                    <l xml:id="d002l573" n="34">Quis cultus deceat, colorque qualis,</l>
                    <l xml:id="d002l574" n="35">Qui comptus niveos honestet artus;</l>
                    <l xml:id="d002l575" n="36">Omnisque in tenero decore cura est.</l>
                    <l xml:id="d002l576" n="37">Hae gratae idaliae deae ministrae</l>
                    <l xml:id="d002l577" n="38">Assistunt thalamo, coluntque divam,</l>
                    <l xml:id="d002l578" n="39">Hae gratae comites vagantur una,</l>
                    <l xml:id="d002l579" n="40">Atque una varias agunt choreas:</l>
                    <l xml:id="d002l580" n="41">Hinc nomen Charitesque Gratiaeque.</l>
                    <l xml:id="d002l581" n="42">At paetis oculis, decente nutu,</l>
                    <l xml:id="d002l582" n="43">Gaudens Opsiglycaea, quaeque blandis</l>
                    <l xml:id="d002l583" n="44">Laetatur Chariotaris susurris</l>
                    <l xml:id="d002l584" n="45">Sollers illecebris, faceta dictis,</l>
                    <l xml:id="d002l585" n="46">Quae gratis animos iocis lacessit.</l>
                    <l xml:id="d002l586" n="47">Diversas Veneri faces ministrant,</l>
                    <l xml:id="d002l587" n="48">Atque ignes variis fovent venenis,</l>
                    <l xml:id="d002l588" n="49">Et vel melle linunt, linuntve felle,</l>
                    <l xml:id="d002l589" n="50">Aut acri modo temperant dolore,</l>
                    <l xml:id="d002l590" n="51">Aut spe, laetitia; modo ex utrisque</l>
                    <l xml:id="d002l591" n="52">Inspersos relinunt, simulque miscent</l>
                    <l xml:id="d002l592" n="53">Immite et placidum, nihilque linquunt,</l>
                    <l xml:id="d002l593" n="54">Quod sensus moveat vicesque amantum.</l>
                    <l xml:id="d002l594" n="55">Hinc cantu tenero fide et iocosa</l>
                    <l xml:id="d002l595" n="56">Insignis Gelopea nobilisque,</l>
                    <l xml:id="d002l596" n="57">Risu et molliculis decens cachinnis,</l>
                    <l xml:id="d002l597" n="58">Atque exculta sinum, comam repexa,</l>
                    <l xml:id="d002l598" n="59">Passu composito, decora gestu,</l>
                    <l xml:id="d002l599" n="60">Omnesque ad numeros modosque prompta</l>
                    <l xml:id="d002l600" n="61">Formosis Pasirhythmie lacertis,</l>
                    <l xml:id="d002l601" n="62">Hamatas acuunt manu sagittas</l>
                    <l xml:id="d002l602" n="63">Immiti puero, novantque tela,</l>
                    <l xml:id="d002l603" n="64">Quae mox idaliis premunt lacunis,</l>
                    <l xml:id="d002l604" n="65">Tingunt et medico recocta succo.</l>
                    <l xml:id="d002l605" n="66">Crudeles calami, truces sagittae,</l>
                    <l xml:id="d002l606" n="67">Cuspis quis adamantina; ast inertes,</l>
                    <l xml:id="d002l607" n="68">Quis est plumbea vena. Ter beati,</l>
                    <l xml:id="d002l608" n="69">Felices quater hic et ille, quemque</l>
                    <l xml:id="d002l609" n="70">Fixit cuspidis aureae sagitta;</l>
                    <l xml:id="d002l610" n="71">Infelix nimium malique fati,</l>
                    <l xml:id="d002l611" n="72">Haesit cui lateri aereum verutum.</l>
                    <l xml:id="d002l612" n="73">Hic tot perpetietur ipse totque</l>
                    <l xml:id="d002l613" n="74">Artes, quot rapidae et levis puellae,</l>
                    <l xml:id="d002l614" n="75">Quotquot longo in amore sunt labores,</l>
                    <l xml:id="d002l615" n="76">Ut possit miser omnibus videri.</l>
                    <l xml:id="d002l616" n="77">At, Manli, paphiae tibi ministrae</l>
                    <l xml:id="d002l617" n="78">Strinxere aureolam liquore pennam</l>
                    <l xml:id="d002l618" n="79">Intinctam cyprio. Hinc tibi Lycinna</l>
                    <l xml:id="d002l619" n="80">Et risu facilis benigna et ore</l>
                    <l xml:id="d002l620" n="81">Atque uni tibi se beata comit.</l>
                    <l xml:id="d002l621" n="82">O felix amor, o poeta felix.</l>
                    <lb/>
                </div2>
                <div2 xml:id="002c025" type="carmen" met="F">
                    <head>
                        <abbr>25</abbr>
                    </head>
                    <p xml:id="d002l622" n="tit.">25. de Fabio Lopitano</p>
                    <l xml:id="d002l623" n="1">Quaeris qui Fabium Lopitianum,</l>
                    <l xml:id="d002l624" n="2">Illum quaerere desine in theatris,</l>
                    <l xml:id="d002l625" n="3">Aut urbis plateis, foro, aut palaestris;</l>
                    <l xml:id="d002l626" n="4">Musarum hic tacitos colit recessus,</l>
                    <l xml:id="d002l627" n="5">Et Pucci aediculas eis sacratas.</l>
                    <l xml:id="d002l628" n="6">Illic aonios legit libellos,</l>
                    <l xml:id="d002l629" n="7">Ediscens elegos propertianos,</l>
                    <l xml:id="d002l630" n="8">Admirans numeros tuos, Tibulle,</l>
                    <l xml:id="d002l631" n="9">Et quos ad citharam refert Corinna,</l>
                    <l xml:id="d002l632" n="10">Aut magni ad lituos canit Maronis,</l>
                    <l xml:id="d002l633" n="11">Divini aut Ciceronis haurit artes,</l>
                    <l xml:id="d002l634" n="12">Curans socraticae instituta vitae.</l>
                    <l xml:id="d002l635" n="13">Hic quaeras Fabium Lopitianum.</l>
                    <l xml:id="d002l636" n="14">Nam Pucci hospitium colunt Camoenae;</l>
                    <l xml:id="d002l637" n="15">Musarum Fabius colit recessus.</l>
                    <lb/>
                </div2>
                <div2 xml:id="002c026" type="carmen" met="F">
                    <head>
                        <abbr>26</abbr>
                    </head>
                    <p xml:id="d002l638" n="tit.">26. ad Petrum Paulum Sarranum</p>
                    <l xml:id="d002l639" n="1">Effingis veteres, Petre, et recentis</l>
                    <l xml:id="d002l640" n="2">Formas grammaticos, nec est iuventus</l>
                    <l xml:id="d002l641" n="3">Cui plus debeat ipsa, sive morum</l>
                    <l xml:id="d002l642" n="4">Mira simplicitate, seu bonarum</l>
                    <l xml:id="d002l643" n="5">Summa cognitione literarum.</l>
                    <l xml:id="d002l644" n="6">Idem, Paule, novos colis poetas,</l>
                    <l xml:id="d002l645" n="7">Observas veteres, facisque et ipse</l>
                    <l xml:id="d002l646" n="8">Versus ac numero venustiore,</l>
                    <l xml:id="d002l647" n="9">Nescis nec veteris larem sophiae.</l>
                    <l xml:id="d002l648" n="10">Hunc ergo tibi, Petre Paule, nostrum</l>
                    <l xml:id="d002l649" n="11">Commendo Iovianulum quatrimum:</l>
                    <l xml:id="d002l650" n="12">Et matre ingenua indole et pudenti</l>
                    <l xml:id="d002l651" n="13">Hunc dignum institue et patre et Camoenis.</l>
                    <lb/>
                </div2>
                <div2 xml:id="002c027" type="carmen" met="F">
                    <head>
                        <abbr>27</abbr>
                    </head>
                    <p xml:id="d002l652" n="tit.">27. de L. Corvino episcopo Triventino</p>
                    <l xml:id="d002l653" n="1">Nymphae gaurides accolaeque Averni,</l>
                    <l xml:id="d002l654" n="2">Quae fontes colitis salubriores,</l>
                    <l xml:id="d002l655" n="3">Nymphae coeruleae decus lacunae,</l>
                    <l xml:id="d002l656" n="4">Quas Bacchus fovet et fovet Dione,</l>
                    <l xml:id="d002l657" n="5">Vos, nymphae, veteri et bono sodali</l>
                    <l xml:id="d002l658" n="6">Corvino et tenera comam cypero</l>
                    <l xml:id="d002l659" n="7">Et molli viola et virente myrto</l>
                    <l xml:id="d002l660" n="8">Casta et tempora subligate lauru,</l>
                    <l xml:id="d002l661" n="9">Qua Phoebo sacer et sacer Camoenis</l>
                    <l xml:id="d002l662" n="10">Intret balnea cognitus sacerdos;</l>
                    <l xml:id="d002l663" n="11">Corvino et nemus assonent et aurae,</l>
                    <l xml:id="d002l664" n="12">Tota et litora sentiant poetam.</l>
                    <lb/>
                </div2>
                <div2 xml:id="002c028" type="carmen" met="F">
                    <head>
                        <abbr>28</abbr>
                    </head>
                    <p xml:id="d002l665" n="tit.">28. ad Marinum Tomacellum et Petrum compatrem</p>
                    <l xml:id="d002l666" n="1">Annos sex novies, Marine, amici</l>
                    <l xml:id="d002l667" n="2">Una viximus integello amore;</l>
                    <l xml:id="d002l668" n="3">Annos tot pariter quiete et una</l>
                    <l xml:id="d002l669" n="4">Terni, Compater, egimus, nec ullas</l>
                    <l xml:id="d002l670" n="5">Sensit noster amor per haec querelas,</l>
                    <l xml:id="d002l671" n="6">Exemplum fidei atque amoris unum.</l>
                    <l xml:id="d002l672" n="7">Hanc mentem, hos animos sibi requirunt</l>
                    <l xml:id="d002l673" n="8">Lucrinae quoque balneationes,</l>
                    <l xml:id="d002l674" n="9">Hanc legem et cyathi frequentiores.</l>
                    <l xml:id="d002l675" n="10">Quare hoc nunc agite, o mei sodales:</l>
                    <l xml:id="d002l676" n="11">Aequatis numeris, tenore eodem,</l>
                    <l xml:id="d002l677" n="12">Scyphos tergeminemus et trientes.</l>
                    <l xml:id="d002l678" n="13">Sit triplex acies, triplexque Mavors,</l>
                    <l xml:id="d002l679" n="14">Ac Marte in medio, calente rixa,</l>
                    <l xml:id="d002l680" n="15">Ternas, i, puer, evoca et puellas,</l>
                    <l xml:id="d002l681" n="16">Nostram ut calfaciant simul senectam,</l>
                    <l xml:id="d002l682" n="17">Quaeque inter pateras, furore in ipso,</l>
                    <l xml:id="d002l683" n="18">Pacis commoneant serantque lusus,</l>
                    <l xml:id="d002l684" n="19">Interque oscula mollibus labellis</l>
                    <l xml:id="d002l685" n="20">Includant animae senilis auras,</l>
                    <l xml:id="d002l686" n="21">Contingantque animae virentis aura.</l>
                    <l xml:id="d002l687" n="22">Haec est illa, Marine, lenis aura,</l>
                    <l xml:id="d002l688" n="23">Flat quae de tenerae sinu puellae,</l>
                    <l xml:id="d002l689" n="24">Qua mulcet iuvenum Venus calores,</l>
                    <l xml:id="d002l690" n="25">Senum et frigida corda confocillat.</l>
                    <lb/>
                </div2>
                <div2 xml:id="002c029" type="carmen" met="F">
                    <head>
                        <abbr>29</abbr>
                    </head>
                    <p xml:id="d002l691" n="tit.">29. ad uxorem</p>
                    <l xml:id="d002l692" n="1">Oblita es thalami torique nostri,</l>
                    <l xml:id="d002l693" n="2">O fallax senii mei levamen,</l>
                    <l xml:id="d002l694" n="3">Connubii immemor immemorque amorum,</l>
                    <l xml:id="d002l695" n="4">O fallax amor, o nihil fidele.</l>
                    <l xml:id="d002l696" n="5">Ergo sub tremula miser senecta</l>
                    <l xml:id="d002l697" n="6">A te destituor, mihi nec ipsa</l>
                    <l xml:id="d002l698" n="7">In somnis veniens levas senectae</l>
                    <l xml:id="d002l699" n="8">Ipsius gravidas dolore curas,</l>
                    <l xml:id="d002l700" n="9">Natum nec memorem senis parentis,</l>
                    <l xml:id="d002l701" n="10">Ah dura, esse sinis. Valete uterque.</l>
                    <l xml:id="d002l702" n="11">Has vobis sine perferam procellas</l>
                    <l xml:id="d002l703" n="12">Languens, frigidus, atque destitutus.</l>
                    <l xml:id="d002l704" n="13">Vana o nomina, spesque liberorum,</l>
                    <l xml:id="d002l705" n="14">Heu res coniugii parum fideles.</l>
                    <lb/>
                </div2>
                <div2 xml:id="002c030" type="carmen" met="F">
                    <head>
                        <abbr>30</abbr>
                    </head>
                    <p xml:id="d002l706" n="tit.">30. de Annibale Famatio in balneis</p>
                    <l xml:id="d002l707" n="1">Dic, o dic, puer, Annibalne lavit?</l>
                    <l xml:id="d002l708" n="2">Lavit, sed latitat puellae in ulnis.</l>
                    <l xml:id="d002l709" n="3">Hic Famatiolus latet litatque,</l>
                    <l xml:id="d002l710" n="4">Persolvens Veneri sacrum, quod olim</l>
                    <l xml:id="d002l711" n="5">Vovit pro tenerae salute Hyellae.</l>
                    <l xml:id="d002l712" n="6">Tu ne pollue sacra, neve turba.</l>
                    <l xml:id="d002l713" n="7">Verum ipsas Charites videre fas est,</l>
                    <l xml:id="d002l714" n="8">Una dum violas regunt rosasque,</l>
                    <l xml:id="d002l715" n="9">Et gratas Veneri parant corollas.</l>
                    <l xml:id="d002l716" n="10">Mollis en digitos, manus tenellas;</l>
                    <l xml:id="d002l717" n="11">Ecquis de niveis nitor papillis?</l>
                    <l xml:id="d002l718" n="12">Quaenam ore e roseo refragrat aura?</l>
                    <l xml:id="d002l719" n="13">Iam Famatiolum litasse verum est.</l>
                    <lb/>
                </div2>
                <div2 xml:id="002c031" type="carmen" met="F">
                    <head>
                        <abbr>31</abbr>
                    </head>
                    <p xml:id="d002l720" n="tit.">31. de Federico rege ad balneas accedente</p>
                    <l xml:id="d002l721" n="1">Quid, quod plus solito serenus aer,</l>
                    <l xml:id="d002l722" n="2">Et gramen viret, et nitescit arbos?</l>
                    <l xml:id="d002l723" n="3">Quid, quod plus solito canunt volucres,</l>
                    <l xml:id="d002l724" n="4">Cantant gutture leniore cygni,</l>
                    <l xml:id="d002l725" n="5">Progne et lugubrioribus querelis?</l>
                    <l xml:id="d002l726" n="6">En spirant Zephyri salubriores,</l>
                    <l xml:id="d002l727" n="7">Et rident pelago silente arenae,</l>
                    <l xml:id="d002l728" n="8">Nullo et murmure litus obstrepescit;</l>
                    <l xml:id="d002l729" n="9">En ducunt choreas per arva nymphae,</l>
                    <l xml:id="d002l730" n="10">Et Musae numeris suis sequuntur,</l>
                    <l xml:id="d002l731" n="11">Ipsa et balnea perstrepunt cachinnis.</l>
                    <l xml:id="d002l732" n="12">An non, adveniente Federico,</l>
                    <l xml:id="d002l733" n="13">Ipsa et balnea molliter cachinnent,</l>
                    <l xml:id="d002l734" n="14">Ipsa et litora suaviter susurrent?</l>
                    <l xml:id="d002l735" n="15">Agnoscunt dominum suum lacunae,</l>
                    <l xml:id="d002l736" n="16">Regem balneolae suum salutant,</l>
                    <l xml:id="d002l737" n="17">Assurgunt et hero suo liquores.</l>
                    <l xml:id="d002l738" n="18">Adventat decus elegantiarum,</l>
                    <l xml:id="d002l739" n="19">Et flos advenit omnium leporum;</l>
                    <l xml:id="d002l740" n="20">Illum delitiae sequuntur omnes,</l>
                    <l xml:id="d002l741" n="21">Illum munditiaeque gratiaeque</l>
                    <l xml:id="d002l742" n="22">Et sceptro species potente digna.</l>
                    <l xml:id="d002l743" n="23">Ne ne, balneolae, timete, ne ne</l>
                    <l xml:id="d002l744" n="24">Mavortem socium trucesque vultus,</l>
                    <l xml:id="d002l745" n="25">Mavortem socium nihil timete;</l>
                    <l xml:id="d002l746" n="26">Iussa nam timet ipse Federici</l>
                    <l xml:id="d002l747" n="27">Paretque imperio, et veretur illum.</l>
                    <l xml:id="d002l748" n="28">Felices, domino lavante, thermae,</l>
                    <l xml:id="d002l749" n="29">Felices et, hero iocante, Baiae,</l>
                    <l xml:id="d002l750" n="30">O felix, spatiante rege, litus.</l>
                    <l xml:id="d002l751" n="31">Myrti, dicite: "Io, euge Federice,</l>
                    <l xml:id="d002l752" n="32">Euge, io, canite, euge Federice."</l>
                    <lb/>
                </div2>
                <div2 xml:id="002c032" type="carmen" met="F">
                    <head>
                        <abbr>32</abbr>
                    </head>
                    <p xml:id="d002l753" n="tit.">32. de Marte in balneis lavante</p>
                    <l xml:id="d002l754" n="1">Marsne in balneolis? Valete castra.</l>
                    <l xml:id="d002l755" n="2">Marsne et ipse lavat? Valete bella.</l>
                    <l xml:id="d002l756" n="3">Cumque illo est Cytherea? Pax adesto.</l>
                    <l xml:id="d002l757" n="4">Hoc sors imperat ipsa Federici.</l>
                    <l xml:id="d002l758" n="5">Tu vero, Venerilla, dulce coeli</l>
                    <l xml:id="d002l759" n="6">Et terrae decus, unicum et levamen,</l>
                    <l xml:id="d002l760" n="7">Mollis illecebras decoro amanti,</l>
                    <l xml:id="d002l761" n="8">Blandos Marticulo tuo susurros</l>
                    <l xml:id="d002l762" n="9">Fac, et delitias, libidinesque,</l>
                    <l xml:id="d002l763" n="10">Misce et suavia, iunge dulce murmur.</l>
                    <l xml:id="d002l764" n="11">His lusus adhibe beatiores;</l>
                    <l xml:id="d002l765" n="12">Mox tinge ambrosio liquore fessum,</l>
                    <l xml:id="d002l766" n="13">Somnus quo placidus per ossa serpat,</l>
                    <l xml:id="d002l767" n="14">Et belli rapidus furor quiescat.</l>
                    <l xml:id="d002l768" n="15">Hoc, hoc te rogat ipse Federicus.</l>
                    <lb/>
                </div2>
                <div2 xml:id="002c033" type="carmen" met="F">
                    <head>
                        <abbr>33</abbr>
                    </head>
                    <p xml:id="d002l769" n="tit.">33. de Batilla</p>
                    <l xml:id="d002l770" n="1">Lavit delitium meum, Batilla;</l>
                    <l xml:id="d002l771" n="2">Laverunt Charites simul; Venusque</l>
                    <l xml:id="d002l772" n="3">Intrans balneolum lavatque, et haeret,</l>
                    <l xml:id="d002l773" n="4">Quae sit de numero choroque quarta,</l>
                    <l xml:id="d002l774" n="5">Quaenam sit Charis extera aut puella,</l>
                    <l xml:id="d002l775" n="6">Unus cum decor esset, una forma.</l>
                    <l xml:id="d002l776" n="7">Dumque haeret dubitans, et hanc, et illam</l>
                    <l xml:id="d002l777" n="8">Per risumque iocumque suaviatur,</l>
                    <l xml:id="d002l778" n="9">Spiravit roseo Batillae ab ore</l>
                    <l xml:id="d002l779" n="10">Fragrans ambrosii liquoris aura,</l>
                    <l xml:id="d002l780" n="11">Quae iam de Charitum coma suesset</l>
                    <l xml:id="d002l781" n="12">Spirare, artifici manu reposta,</l>
                    <l xml:id="d002l782" n="13">Stillatim et medico liquore tincta.</l>
                    <l xml:id="d002l783" n="14">Tunc ridens Cypris: "Extera o puella,</l>
                    <l xml:id="d002l784" n="15">Vicisti Charites meas, ab arte</l>
                    <l xml:id="d002l785" n="16">Quis spirat coma, cum tibi e labellis</l>
                    <l xml:id="d002l786" n="17">Stillent ambrosiae perennis aurae."</l>
                    <lb/>
                </div2>
                <div2 xml:id="002c034" type="carmen" met="F">
                    <head>
                        <abbr>34</abbr>
                    </head>
                    <p xml:id="d002l787" n="tit.">34. de Carbone lavante in balneis</p>
                    <l xml:id="d002l788" n="1">Cur ille in fluidis calescit undis</l>
                    <l xml:id="d002l789" n="2">Carbo? Cur fluidus liquor coruscat?</l>
                    <l xml:id="d002l790" n="3">Carbo cur tepet? Incalescit unda?</l>
                    <l xml:id="d002l791" n="4">An non et Venus e liquore nata</l>
                    <l xml:id="d002l792" n="5">Ignescit face? Vis amoris haec est.</l>
                    <l xml:id="d002l793" n="6">Ergo balneolis meus sub ipsis</l>
                    <l xml:id="d002l794" n="7">Carbo aut aestuat impotente flamma,</l>
                    <l xml:id="d002l795" n="8">Aut rursum nimio e gelu tepescit,</l>
                    <l xml:id="d002l796" n="9">Ut frigus modo, nunc calor recurset.</l>
                    <l xml:id="d002l797" n="10">Tabet nobilitas amore victa.</l>
                    <l xml:id="d002l798" n="11">Tu vero, Theonilla, dum lavaris</l>
                    <l xml:id="d002l799" n="12">Ferventem simul et simul tepentem</l>
                    <l xml:id="d002l800" n="13">Carbonem cole, sic tibi e capillo</l>
                    <l xml:id="d002l801" n="14">Stillent semper amoma, sic ab ore</l>
                    <l xml:id="d002l802" n="15">Spirent ambrosiae liquentis aurae.</l>
                    <lb/>
                </div2>
                <div2 xml:id="002c035" type="carmen" met="F">
                    <head>
                        <abbr>35</abbr>
                    </head>
                    <p xml:id="d002l803" n="tit.">35. ad Marinum Tomacellum</p>
                    <l xml:id="d002l804" n="1">Et vino Venus, et viro puella,</l>
                    <l xml:id="d002l805" n="2">Et ludo iuvenis, senex quiete,</l>
                    <l xml:id="d002l806" n="3">Et gratis animus iocis fovetur.</l>
                    <l xml:id="d002l807" n="4">Quocirca cole balneas, Marine.</l>
                    <l xml:id="d002l808" n="5">Hic vina, hic requies senem iocusque</l>
                    <l xml:id="d002l809" n="6">Effetum foveant: manus procaces</l>
                    <l xml:id="d002l810" n="7">Ludent in venerem, Venus sed ipsa</l>
                    <l xml:id="d002l811" n="8">Assit rancidulo seni. Puella,</l>
                    <l xml:id="d002l812" n="9">Postquam obdormieris, parem requirat</l>
                    <l xml:id="d002l813" n="10">Quicum lusitet excitetque pugnam,</l>
                    <l xml:id="d002l814" n="11">Et rixas agitet ferociores.</l>
                    <l xml:id="d002l815" n="12">Nam tactu et querulo venus susurro</l>
                    <l xml:id="d002l816" n="13">Exercenda seni: senex papillas</l>
                    <l xml:id="d002l817" n="14">Contrectet digitis, iocetur ore,</l>
                    <l xml:id="d002l818" n="15">Voce et pruriat et gemat senile.</l>
                    <l xml:id="d002l819" n="16">Hoc tantum liceat. Iuventa nervis</l>
                    <l xml:id="d002l820" n="17">Et tento valet et valet duello;</l>
                    <l xml:id="d002l821" n="18">Haec ergo iuvenis movebit arma.</l>
                    <l xml:id="d002l822" n="19">Ast lingua et digitis valet senectus,</l>
                    <l xml:id="d002l823" n="20">Et lingua et digitis senex tuendus,</l>
                    <l xml:id="d002l824" n="21">Et lingua et digitis venus fovenda.</l>
                    <l xml:id="d002l825" n="22">Has te delitias movere oportet;</l>
                    <l xml:id="d002l826" n="23">Et vina et venerem et suam quietem</l>
                    <l xml:id="d002l827" n="24">Instillent tibi balneae salubres,</l>
                    <l xml:id="d002l828" n="25">Infundant tibi thermulae beatae:</l>
                    <l xml:id="d002l829" n="26">His ludis animus senis levandus.</l>
                    <lb/>
                </div2>
                <div2 xml:id="002c036" type="carmen" met="F">
                    <head>
                        <abbr>36</abbr>
                    </head>
                    <p xml:id="d002l830" n="tit.">36. ad Terinnam</p>
                    <l xml:id="d002l831" n="1">Tecum, si liceat, velim, Terinna,</l>
                    <l xml:id="d002l832" n="2">(Me tussis licet et premat gravedo)</l>
                    <l xml:id="d002l833" n="3">Tecum has frigidulas fovere noctes.</l>
                    <l xml:id="d002l834" n="4">O noctes mihi ter quater beatas,</l>
                    <l xml:id="d002l835" n="5">O somnos sine fine prurientes,</l>
                    <l xml:id="d002l836" n="6">Me cum sub tepido, Terinna, lecto,</l>
                    <l xml:id="d002l837" n="7">Me cum sub teneris fovebis ulnis,</l>
                    <l xml:id="d002l838" n="8">Me cum roscidulis procax labellis</l>
                    <l xml:id="d002l839" n="9">Et suges simul osculaberisque.</l>
                    <l xml:id="d002l840" n="10">O noctes mihi ter quater beatas.</l>
                    <l xml:id="d002l841" n="11">Ne tu, ne digitis, Terinna, saevi,</l>
                    <l xml:id="d002l842" n="12">Ne saevi aridulo, Terinna, dente.</l>
                    <l xml:id="d002l843" n="13">Ah quid pallia lectulo excidere?</l>
                    <l xml:id="d002l844" n="14">Ah quid lectulus ipse subtremiscit?</l>
                    <l xml:id="d002l845" n="15">Ne saevi, rogo, ne, Terinna, saevi.</l>
                    <l xml:id="d002l846" n="16">Sic, sic, o mea, saevias licebit,</l>
                    <l xml:id="d002l847" n="17">Hac mecum ratione litigato:</l>
                    <l xml:id="d002l848" n="18">Nunc vinci patiare, nunc repugna,</l>
                    <l xml:id="d002l849" n="19">Et nunc oscula porge, nunc negato,</l>
                    <l xml:id="d002l850" n="20">Nunc risum lacrimis iocisque fletum</l>
                    <l xml:id="d002l851" n="21">Misce, et dulcia verba tinge amaris.</l>
                    <l xml:id="d002l852" n="22">Haec cum feceris, o Terinna, mox te</l>
                    <l xml:id="d002l853" n="23">Ad lusus placidos resolve mecum,</l>
                    <l xml:id="d002l854" n="24">Complexa et teneris senem lacertis</l>
                    <l xml:id="d002l855" n="25">Ludas delitias venustiores,</l>
                    <l xml:id="d002l856" n="26">Dicas blanditias procaciores,</l>
                    <l xml:id="d002l857" n="27">Fingas nequitiam proterviorem,</l>
                    <l xml:id="d002l858" n="28">Et ludos, age, fac licentiores,</l>
                    <l xml:id="d002l859" n="29">Et noctem quoque duc amantiorem,</l>
                    <l xml:id="d002l860" n="30">Dum lassis sopor instet ex ocellis.</l>
                    <lb/>
                </div2>
                <div2 xml:id="002c037" type="carmen" met="F">
                    <head>
                        <abbr>37</abbr>
                    </head>
                    <p xml:id="d002l861" n="tit.">37. ad Suardinum Suardum</p>
                    <l xml:id="d002l862" n="1">Et noster quoque balneas frequentat</l>
                    <l xml:id="d002l863" n="2">Cumanum colit et sinum Suardus.</l>
                    <l xml:id="d002l864" n="3">Adeste, hendecasyllabi, lavanti,</l>
                    <l xml:id="d002l865" n="4">Romano et sale et attico lepore</l>
                    <l xml:id="d002l866" n="5">Mulcete et placidos sinus legentem,</l>
                    <l xml:id="d002l867" n="6">Et cantu et numeris catullianis.</l>
                    <l xml:id="d002l868" n="7">Ne tu, ne, mea Sirmioni, desis</l>
                    <l xml:id="d002l869" n="8">Intactos calamis modos referre,</l>
                    <l xml:id="d002l870" n="9">O blandis comes atque amica cygnis;</l>
                    <l xml:id="d002l871" n="10">Dic, o dic aliquid meo Suardo</l>
                    <l xml:id="d002l872" n="11">Quod dulce et lepidum, quod et venustum.</l>
                    <l xml:id="d002l873" n="12">Sic nostra Antiniana, sic Patulcis</l>
                    <l xml:id="d002l874" n="13">Nunquam non roseas tibi corollas,</l>
                    <l xml:id="d002l875" n="14">Nunquam non tibi myrteos liquores</l>
                    <l xml:id="d002l876" n="15">Gratae sufficiant, et usque laetas</l>
                    <l xml:id="d002l877" n="16">Sebethus salicum ministret umbras.</l>
                    <l xml:id="d002l878" n="17">"Regnabat Veneris puer, iugoque</l>
                    <l xml:id="d002l879" n="18">Heroas, superos, Iovemque et ipsum</l>
                    <l xml:id="d002l880" n="19">Victor subdiderat, coegeratque</l>
                    <l xml:id="d002l881" n="20">Victos servitium pati superbum:</l>
                    <l xml:id="d002l882" n="21">Supplex Acrisii ad fores iaceret</l>
                    <l xml:id="d002l883" n="22">Regnator superum, futurus himber,</l>
                    <l xml:id="d002l884" n="23">Ductaret niveos greges Apollo,</l>
                    <l xml:id="d002l885" n="24">Amphryso teneras levante curas,</l>
                    <l xml:id="d002l886" n="25">Neptunnus liquidos subiret amnes,</l>
                    <l xml:id="d002l887" n="26">Eleae foveat sinum puellae,</l>
                    <l xml:id="d002l888" n="27">Esset Persephone rapina Ditis,</l>
                    <l xml:id="d002l889" n="28">Ludus Mars Veneris, senex equinos</l>
                    <l xml:id="d002l890" n="29">Ah divum pater induisset armos,</l>
                    <l xml:id="d002l891" n="30">Ire ad latmidas osculationes</l>
                    <l xml:id="d002l892" n="31">Ornato properaret ore Luna.</l>
                    <l xml:id="d002l893" n="32">Ergo hinc, vulnifico superbus arcu,</l>
                    <l xml:id="d002l894" n="33">Prostratorque hominum deumque victor</l>
                    <l xml:id="d002l895" n="34">Et terrae domitor puer polique</l>
                    <l xml:id="d002l896" n="35">Ausus Pallada Palladisque pectus</l>
                    <l xml:id="d002l897" n="36">Intorto penitus ferire telo,</l>
                    <l xml:id="d002l898" n="37">Innixusque humeris, manu, genuque,</l>
                    <l xml:id="d002l899" n="38">Lunato iaculum tetendit arcu</l>
                    <l xml:id="d002l900" n="39">Irato minitante vulnus ictu.</l>
                    <l xml:id="d002l901" n="40">Avertit dea tortiles sagittas,</l>
                    <l xml:id="d002l902" n="41">Ac vanas iaculi refregit iras</l>
                    <l xml:id="d002l903" n="42">Praetenta aegide, Gorgonisque crine.</l>
                    <l xml:id="d002l904" n="43">Quo viso, pueri repente ocelli</l>
                    <l xml:id="d002l905" n="44">Afflati tacito veneno ibidem</l>
                    <l xml:id="d002l906" n="45">Obducunt tenebras, vocatque matrem</l>
                    <l xml:id="d002l907" n="46">Infelix puer, obtegitque vultum,</l>
                    <l xml:id="d002l908" n="47">Et flens lumina capta pergravatur</l>
                    <l xml:id="d002l909" n="48">Infelix Amor, abdit et pharetram.</l>
                    <l xml:id="d002l910" n="49">Ah moerens Amor, ah puer miselle,</l>
                    <l xml:id="d002l911" n="50">Et caecus simul atque inermis erras;</l>
                    <l xml:id="d002l912" n="51">Ah terrae domitor, simulque coeli,</l>
                    <l xml:id="d002l913" n="52">Rideris pariter diis virisque,</l>
                    <l xml:id="d002l914" n="53">Imbellis pariter puerque Amorque,</l>
                    <l xml:id="d002l915" n="54">Infelix iterum puer deusque.</l>
                    <l xml:id="d002l916" n="55">Delapsae interea polo sagittae</l>
                    <l xml:id="d002l917" n="56">Iussu Palladis aegidisque tractu,</l>
                    <l xml:id="d002l918" n="57">Quae fixae steterant, rotante penna,</l>
                    <l xml:id="d002l919" n="58">Saxosi procul Anxuris recessu</l>
                    <l xml:id="d002l920" n="59">Subsidunt parili simul ruina.</l>
                    <l xml:id="d002l921" n="60">Hic illas dea vertit in virentis</l>
                    <l xml:id="d002l922" n="61">Silvam suberis, ac referre iussit</l>
                    <l xml:id="d002l923" n="62">Atro cortice fungidisque venis</l>
                    <l xml:id="d002l924" n="63">Conatus fragiles minasque inanis</l>
                    <l xml:id="d002l925" n="64">Et vanos sine viribus tumultus.</l>
                    <l xml:id="d002l926" n="65">In fungos igitur repente versae</l>
                    <l xml:id="d002l927" n="66">Egerunt faciles solo meatus,</l>
                    <l xml:id="d002l928" n="67">Egerunt teneras repente fibras,</l>
                    <l xml:id="d002l929" n="68">Mox sese tenues agunt in auras,</l>
                    <l xml:id="d002l930" n="69">Surguntque in solidum subinde robur,</l>
                    <l xml:id="d002l931" n="70">Scabro cortice, fungidisque libris,</l>
                    <l xml:id="d002l932" n="71">Quo post in soleas pedumque in usus</l>
                    <l xml:id="d002l933" n="72">Vertant obbrobrium perenne Amoris.</l>
                    <l xml:id="d002l934" n="73">Quid saevis, dea? Quid fremens minaris?</l>
                    <l xml:id="d002l935" n="74">Aut cur aegida concutisque parmam?</l>
                    <l xml:id="d002l936" n="75">Nam mater pueri dolore victa</l>
                    <l xml:id="d002l937" n="76">Phoebum consuluit. Recludit ille</l>
                    <l xml:id="d002l938" n="77">Fatorum seriem, docens salutem</l>
                    <l xml:id="d002l939" n="78">Baianis fore fontibus petendam.</l>
                    <l xml:id="d002l940" n="79">Quod mox contigit, annuente fato.</l>
                    <l xml:id="d002l941" n="80">Cumanos puer ut sinu pererrans</l>
                    <l xml:id="d002l942" n="81">Intravit placidos lacus, et ipsis</l>
                    <l xml:id="d002l943" n="82">Lavit fontibus ac calente lympha;</l>
                    <l xml:id="d002l944" n="83">Ter fovens oculos puer lavabat,</l>
                    <l xml:id="d002l945" n="84">Ter natans puer ora surrigebat:</l>
                    <l xml:id="d002l946" n="85">Illi candida lux repente fulxit,</l>
                    <l xml:id="d002l947" n="86">Fulxerunt nitidae ad latus pharetrae,</l>
                    <l xml:id="d002l948" n="87">Effulxit nitor aureus metalli,</l>
                    <l xml:id="d002l949" n="88">Fulxerunt nitidi lacus sinusque,</l>
                    <l xml:id="d002l950" n="89">Fulxit plus solito serenus aer,</l>
                    <l xml:id="d002l951" n="90">Et toto micuere litore undae.</l>
                    <l xml:id="d002l952" n="91">Tum felix Amor et puer deusque</l>
                    <l xml:id="d002l953" n="92">Tinxit spicula fervidis in undis,</l>
                    <l xml:id="d002l954" n="93">Mox laeto pariter salutat ore:</l>
                    <l xml:id="d002l955" n="94">Salvete, o liquidi lacus et undae,</l>
                    <l xml:id="d002l956" n="95">Salvete, o latices mihi salubres,</l>
                    <l xml:id="d002l957" n="96">O salve, mihi tulliana lympha,</l>
                    <l xml:id="d002l958" n="97">De cuius merito resumo tela,</l>
                    <l xml:id="d002l959" n="98">Cuius munere et hic resurgit arcus.</l>
                    <l xml:id="d002l960" n="99">Quo sitis memores meae salutis,</l>
                    <l xml:id="d002l961" n="100">Hocque ut secula posterique norint,</l>
                    <l xml:id="d002l962" n="101">Quae vis est mihi, quae meis sagittis,</l>
                    <l xml:id="d002l963" n="102">Haec ipsa et tibi sit salubris unda;</l>
                    <l xml:id="d002l964" n="103">Quae vis est mihi, quae meae pharetrae,</l>
                    <l xml:id="d002l965" n="104">Sit vobis, latices bonaeque thermae.</l>
                    <l xml:id="d002l966" n="105">Mecum vos pariter fovete amantes,</l>
                    <l xml:id="d002l967" n="106">Et curas iuvenum et puellularum;</l>
                    <l xml:id="d002l968" n="107">Mecum hos et capite et tenete captos</l>
                    <l xml:id="d002l969" n="108">Gratis illecebris leporibusque;</l>
                    <l xml:id="d002l970" n="109">Nunquam blanditiae iocique desint,</l>
                    <l xml:id="d002l971" n="110">Et nunquam choreae levesque cantus,</l>
                    <l xml:id="d002l972" n="111">Semper desidiae libidinesque</l>
                    <l xml:id="d002l973" n="112">Et coenae et lepidi sales et ipsae</l>
                    <l xml:id="d002l974" n="113">Assint nequitiae, procaxque lusus,</l>
                    <l xml:id="d002l975" n="114">O dulces mihi balneae et salubres,</l>
                    <l xml:id="d002l976" n="115">Dulces balneolae venustulaeque.</l>
                    <l xml:id="d002l977" n="116">Ipsa et litora et ipsi ament recessus,</l>
                    <l xml:id="d002l978" n="117">Et tellus amet, atque ament lacunae.</l>
                    <l xml:id="d002l979" n="118">Dixit; mox residem tetendit arcum,</l>
                    <l xml:id="d002l980" n="119">Et strinxit volucres manu sagittas,</l>
                    <l xml:id="d002l981" n="120">Quis et flumina fixit et paludes,</l>
                    <l xml:id="d002l982" n="121">Et colles simul, atque opaca lustra.</l>
                    <l xml:id="d002l983" n="122">Confestim volucres simul feraeque</l>
                    <l xml:id="d002l984" n="123">Et pisces simul in furorem adacti</l>
                    <l xml:id="d002l985" n="124">Senserunt pueri trucem pharetram,</l>
                    <l xml:id="d002l986" n="125">Senserunt silvaeque flosculique,</l>
                    <l xml:id="d002l987" n="126">Baianis Amor ipse ut insit undis."</l>
                    <l xml:id="d002l988" n="127">Haec ludens mihi Sirmionis. At tu</l>
                    <l xml:id="d002l989" n="128">Sic nostras cole balneas, Suarde,</l>
                    <l xml:id="d002l990" n="129">Sic nostri lege litoris recessum,</l>
                    <l xml:id="d002l991" n="130">Ut leges teneas Amoris, ut te</l>
                    <l xml:id="d002l992" n="131">Et litus sciat et sciant lacunae,</l>
                    <l xml:id="d002l993" n="132">Et colles quoque sentiant te amare;</l>
                    <l xml:id="d002l994" n="133">Qui Baias colis, et colas amores.</l>
                    <lb/>
                </div2>
                <div2 xml:id="002c038" type="carmen" met="F">
                    <head>
                        <abbr>38</abbr>
                    </head>
                    <p xml:id="d002l995" n="tit.">38. ad hendecasyllabos</p>
                    <l xml:id="d002l996" n="1">Havete, hendecasyllabi, meorum,</l>
                    <l xml:id="d002l997" n="2">Havete, illecebrae ducesque amorum,</l>
                    <l xml:id="d002l998" n="3">Havete, o comites meae senectae,</l>
                    <l xml:id="d002l999" n="4">Ruris delitiae atque balnearum.</l>
                    <l xml:id="d002l1000" n="5">Sit lusum satis et satis iocatum,</l>
                    <l xml:id="d002l1001" n="6">Et finem lepidi sales requirunt,</l>
                    <l xml:id="d002l1002" n="7">Est certus quoque terminus cachinnis.</l>
                    <l xml:id="d002l1003" n="8">Ergo qui, iuvenes, meas legetis</l>
                    <l xml:id="d002l1004" n="9">Nugas, qui tenerae iocos Thaliae,</l>
                    <l xml:id="d002l1005" n="10">Optetis cineri meo quietem:</l>
                    <l xml:id="d002l1006" n="11">"Sit tellus levis, et perenni in urna</l>
                    <l xml:id="d002l1007" n="12">Non unquam violae rosaeque desint,</l>
                    <l xml:id="d002l1008" n="13">Tecumque elisiis beata campis</l>
                    <l xml:id="d002l1009" n="14">Uxor perpetuas agat choreas,</l>
                    <l xml:id="d002l1010" n="15">Et sparsim ambrosii irrigent liquores."</l>
                    <l xml:id="d002l1011" n="16">Sic vobis in amore nil amarum,</l>
                    <l xml:id="d002l1012" n="17">Nil insit nisi dulce, sic amando</l>
                    <l xml:id="d002l1013" n="18">Et noctes pariter diesque agatis,</l>
                    <l xml:id="d002l1014" n="19">Assistat lateri et comes voluptas.</l>
                </div2>
            </div1>
        </body>
    </text>
</TEI>
