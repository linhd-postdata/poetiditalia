<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PONTANO-tum1">
                    <title>de tumulis</title>
                    <title type="short">de tumulis 1</title>
                    <abbr>tumul. 1</abbr>
                    <bibl>B. Soldati, 1902</bibl>
                </title>
                <author xml:id="PONTANO" n="165.000">
                    <name>Pontano, Giovanni Gioviano</name>
                    <date>Cerreto di Spoleto 1429 - Napoli 1503</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Gioviano Pontano</persName>
                    <abbr>PONTANO</abbr>
                </author>
                <respStmt>
                    <resp>Reference basis text</resp>
                    <name>B. Soldati, 1902</name>
                </respStmt>
            </titleStmt>
            <extent>
                <measure unit="words" quantity="5160">5160</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>B. Soldati, 1902</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>9.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="E">
                <head>
                    <title>1</title>
                    <abbr>1</abbr>
                    <bibl source="digital">Marcello Montalto</bibl>
                </head>
                <l xml:id="d001l1" n="1">Hactenus idalios cantus, leve carmen, in umbra</l>
                <l xml:id="d001l2" n="2">Lusimus ad thalamos, blande Hymenaee, tuos.</l>
                <l xml:id="d001l3" n="3">Nunc, age, quis titulo dignus iuvenisve, senexve,</l>
                <l xml:id="d001l4" n="4">Seu mulier, seu vir, sive puella, canam;</l>
                <l xml:id="d001l5" n="5">Dumque cano, interea flores lege, collige myrtos,</l>
                <l xml:id="d001l6" n="6">Uranie, et multa sparge sepulcra rosa,</l>
                <l xml:id="d001l7" n="7">Sparge et opes, Chari blanda, tuas, age et ipsa, Patulci,</l>
                <l xml:id="d001l8" n="8">Sparge tuas, spargas, Antiniana, tuas.</l>
                <l xml:id="d001l9" n="9">Est suus et tumulis honor, est sua cura sepulcris,</l>
                <l xml:id="d001l10" n="10">Ipsa quidem accensa testificanda face:</l>
                <l xml:id="d001l11" n="11">Urite odoratos ignes, redolentia dona,</l>
                <l xml:id="d001l12" n="12">Quaeque et Arabs mittit, quaeque sabaeus ager.</l>
                <l xml:id="d001l13" n="13">Dum manes condo tumulis, tu, caste sacerdos,</l>
                <l xml:id="d001l14" n="14">Tange aram et patrios rite precare deos;</l>
                <l xml:id="d001l15" n="15">Nec muto cineri non et bona verba precesque</l>
                <l xml:id="d001l16" n="16">Debentur, querulis verba sonanda modis.</l>
                <l xml:id="d001l17" n="17">Vos quoque, pallentes umbrae, solatia cantus</l>
                <l xml:id="d001l18" n="18">Haec capite; et manes flebile carmen amant.</l>
                <l xml:id="d001l19" n="19">At tu flebilibus numeris haec adiice, Petre</l>
                <l xml:id="d001l20" n="20">Compater, ut certa membra quiete levent,</l>
                <l xml:id="d001l21" n="21">Floreat ut sua cuique croco venerabilis urna,</l>
                <l xml:id="d001l22" n="22">Frondeat ut viridi myrtea silva coma.</l>
                <lb/>
            </div1>
            <div1 xml:id="d002" type="section" decls="#md" met="E">
                <head>
                    <title>2</title>
                    <abbr>2</abbr>
                    <bibl source="digital">Marcello Montalto</bibl>
                </head>
                <p xml:id="d002l1" n="0|1">tumulus Ursi Ursini comitis Nolae | ac ducis Asculi</p>
                <l xml:id="d002l2" n="1">Non artes tibi romanae, non gloria belli</l>
                <l xml:id="d002l3" n="2">Defuit, aut magno principe dignus honor,</l>
                <l xml:id="d002l4" n="3">Non fortuna domus, clarique a stirpe parentes,</l>
                <l xml:id="d002l5" n="4">Urse, nec antiqua nobilitate genus;</l>
                <l xml:id="d002l6" n="5">Praestans ingenio, praestans et viribus idem</l>
                <l xml:id="d002l7" n="6">Corporis, ingenii sed gravitate prior.</l>
                <l xml:id="d002l8" n="7">Illustris titulos dedit et tibi Nola, dedere</l>
                <l xml:id="d002l9" n="8">Oppida multa tuo recta sub imperio;</l>
                <l xml:id="d002l10" n="9">Defuit ah tantum vitae pars optima, nanque</l>
                <l xml:id="d002l11" n="10">Mors properans medio tempore te rapuit.</l>
                <l xml:id="d002l12" n="11">Sed tibi victrices Musae statuere sepulcrum,</l>
                <l xml:id="d002l13" n="12">Ne mors ipsa tuas deleat exequias.</l>
                <lb/>
            </div1>
            <div1 xml:id="d003" type="section" decls="#md" met="E">
                <head>
                    <title>3</title>
                    <abbr>3</abbr>
                    <bibl source="digital">Marcello Montalto</bibl>
                </head>
                <p xml:id="d003l1" n="0|1">tumulus Alfonsi Davali marchionis Piscariae</p>
                <l xml:id="d003l2" n="1">Arma manu tibi capta et victo ex hoste trophaea</l>
                <l xml:id="d003l3" n="2">Haec tibi marmora erunt, haec tibi erunt tituli;</l>
                <l xml:id="d003l4" n="3">Hoc tibi Mars statuit, statuit Bellona sepulcrum,</l>
                <l xml:id="d003l5" n="4">O Davale, haec cineri debita busta tuo.</l>
                <l xml:id="d003l6" n="5">His, Alfonse, iaces ornatus et obrutus armis:</l>
                <l xml:id="d003l7" n="6">Arma tibi tumuli, tela tibi tituli.</l>
                <lb/>
            </div1>
            <div1 xml:id="d004" type="section" decls="#md" met="E">
                <head>
                    <title>4</title>
                    <abbr>4</abbr>
                    <bibl source="digital">Marcello Montalto</bibl>
                </head>
                <p xml:id="d004l1" n="0|1">tumulus Iulii Parmerii equitum praefecti</p>
                <l xml:id="d004l2" n="1">Da, tuba, terribilem sonitum, tybicenque, canoro</l>
                <l xml:id="d004l3" n="2">Aere tona: hos tumulos clangor et arma decent.</l>
                <l xml:id="d004l4" n="3">Iulius hic situs est: strepitus iuvat et iuvat ensis</l>
                <l xml:id="d004l5" n="4">Clavaque, Parmerium bellica parma iuvat,</l>
                <l xml:id="d004l6" n="5">Gaudet et his heros concentibus; en canit umbra</l>
                <l xml:id="d004l7" n="6">Ad numeros, placidos ducit et ipsa choros.</l>
                <l xml:id="d004l8" n="7">Nunc rursum, tuba, nunc, tybicen, fera murmura rursum</l>
                <l xml:id="d004l9" n="8">Ingemina, ut cantu marmora pulsa sonent:</l>
                <l xml:id="d004l10" n="9">Hic honor ad tumulos magnorum et saxa virorum</l>
                <l xml:id="d004l11" n="10">Debetur, Martis sic stata sacra iubent.</l>
                <l xml:id="d004l12" n="11">Pro patria hic cecidit: manes, gaudete sub urna,</l>
                <l xml:id="d004l13" n="12">Gaude et iuleis, umbra ferox, tumulis.</l>
                <l xml:id="d004l14" n="13">Pro patria occubuit pugnans, murisque cruento,</l>
                <l xml:id="d004l15" n="14">Dum stetit, hostiles reppulit ense manus.</l>
                <l xml:id="d004l16" n="15">Nos plausum simul ore damus, simul aere canoro</l>
                <l xml:id="d004l17" n="16">Parmerio: haec patrius munera poscit amor.</l>
                <lb/>
            </div1>
            <div1 xml:id="d005" type="section" decls="#md" met="E">
                <head>
                    <title>5</title>
                    <abbr>5</abbr>
                    <bibl source="digital">Marcello Montalto</bibl>
                </head>
                <p xml:id="d005l1" n="0|1">tumulus hydruntinorum civium. | colloquuntur Viator, Genius et Sacerdos</p>
                <p xml:id="d005l2" n="0|2">Viator</p>
                <l xml:id="d005l3" n="1">In fronte est tumuli scriptum: "Sacer est locus;" intus</l>
                <l xml:id="d005l4" n="2">Tybia funereos deflet eburna modos.</l>
                <p xml:id="d005l5" n="2|1">Genius</p>
                <l xml:id="d005l6" n="3">Ore favete omnes; manes sua funera deflent</l>
                <l xml:id="d005l7" n="4">Infleti, ob patriam qui cecidere suam.</l>
                <p xml:id="d005l8" n="4|1">Viator</p>
                <l xml:id="d005l9" n="5">Ingratos patriae mores. Sparsere cruorem</l>
                <l xml:id="d005l10" n="6">Pro patria: patrius cur male gratus amor?</l>
                <p xml:id="d005l11" n="6|1">Genius</p>
                <l xml:id="d005l12" n="7">Ossa, solo quae sparsa iacent, nunc colligit hydrus,</l>
                <l xml:id="d005l13" n="8">Colligit et rigidis viscera passa rubis.</l>
                <l xml:id="d005l14" n="9">Parcite iam, manes, planctu, miserandaque cessent</l>
                <l xml:id="d005l15" n="10">Murmura; nam tumulis rite paratur honor.</l>
                <l xml:id="d005l16" n="11">Dic, age, dic bona verba, senex, iam conde sepulcro</l>
                <l xml:id="d005l17" n="12">Viscera et in tumulis ossa repone sacris.</l>
                <p xml:id="d005l18" n="12|1">Sacerdos</p>
                <l xml:id="d005l19" n="13">Ossa, subite pios loculos et inite sepulcrum,</l>
                <l xml:id="d005l20" n="14">Viscera, sacratas rite subite domos,</l>
                <l xml:id="d005l21" n="15">Pro patria occubuistis adacto in pectora ferro;</l>
                <l xml:id="d005l22" n="16">Vos patria ipsa suis prosequitur studiis.</l>
                <l xml:id="d005l23" n="17">Ite piae ad superos animae, postquam ossa quierunt:</l>
                <l xml:id="d005l24" n="18">Ossa quieta manent; ite, piae, ad superos.</l>
                <l xml:id="d005l25" n="19">Vobis parta quies coelo, nova patria coelum est;</l>
                <l xml:id="d005l26" n="20">Ite, piae, ad superos, en agite, ite, animae.</l>
                <l xml:id="d005l27" n="21">Hoc posita est tumulo pubes hydruntia, coelum</l>
                <l xml:id="d005l28" n="22">Est data cui propriis patria pro meritis.</l>
                <lb/>
            </div1>
            <div1 xml:id="d006" type="section" decls="#md" met="E">
                <head>
                    <title>6</title>
                    <abbr>6</abbr>
                    <bibl source="digital">Marcello Montalto</bibl>
                </head>
                <p xml:id="d006l1" n="0|1">tumulus Hippolytae Mariae ducissae Calabriae. | Viator loquitur</p>
                <l xml:id="d006l2" n="1">Hippolytam quisquis videat miretur, ut illam</l>
                <l xml:id="d006l3" n="2">Ipse quidem credat Pallada vel Venerem;</l>
                <l xml:id="d006l4" n="3">Talis ea in tumulo est; illi sic prorsus ademit</l>
                <l xml:id="d006l5" n="4">Mors nihil, ut dicat Pallada seu Venerem.</l>
                <l xml:id="d006l6" n="5">Permanet, et decor atque oris praestantia culti</l>
                <l xml:id="d006l7" n="6">Huius, ut atque huius iam fluat ore melos;</l>
                <l xml:id="d006l8" n="7">Permanet et sua maiestas popularis et aurae,</l>
                <l xml:id="d006l9" n="8">Ille quidem vere conciliator Amor,</l>
                <l xml:id="d006l10" n="9">Ut simul et Venerem referatque et Pallada, ut illi</l>
                <l xml:id="d006l11" n="10">Insit et hinc Pallas, insit et inde Venus.</l>
                <l xml:id="d006l12" n="11">Non hic Hippolyte iacet, at Pallasque Venusque;</l>
                <l xml:id="d006l13" n="12">At tumulus nec habet Pallada, nec Venerem,</l>
                <l xml:id="d006l14" n="13">Nec iacet Hippolyte tumulo. Mihi parcite, divae:</l>
                <l xml:id="d006l15" n="14">Pallas et Hippolyte cum Venere hic recubant,</l>
                <l xml:id="d006l16" n="15">Cum Venere Hippolyte recubat, cum Pallade et ipsa</l>
                <l xml:id="d006l17" n="16">Hippolyte, ut divae tres tumulo hoc iaceant.</l>
                <lb/>
            </div1>
            <div1 xml:id="d007" type="section" decls="#md" met="E">
                <head>
                    <title>7</title>
                    <abbr>7</abbr>
                    <bibl source="digital">Marcello Montalto</bibl>
                </head>
                <p xml:id="d007l1" n="0|1">tumulus Cicellae puellae Surrentinae</p>
                <l xml:id="d007l2" n="1">Quo decor, heu, quo gratus honos, quo tanta venustas,</l>
                <l xml:id="d007l3" n="2">Quo nitor ille abiit, culta Cicella, tuus?</l>
                <l xml:id="d007l4" n="3">Omnia mors rapuit, quaeque et natura Venusque</l>
                <l xml:id="d007l5" n="4">Contulerant, quaeque ars, heu, brevis hora tulit.</l>
                <l xml:id="d007l6" n="5">In cineres, heu, versa iaces; vix nomina servant</l>
                <l xml:id="d007l7" n="6">Saxa tibi, longo post abolenda situ.</l>
                <l xml:id="d007l8" n="7">Seu tantum cinis es, seu nil, seu labilis umbra,</l>
                <l xml:id="d007l9" n="8">Sive es in aetherio forma recepta polo,</l>
                <l xml:id="d007l10" n="9">Has violas cape supremos et thuris honores,</l>
                <l xml:id="d007l11" n="10">Fleta diu nuribus, flenda Cicella viro.</l>
                <lb/>
            </div1>
            <div1 xml:id="d008" type="section" decls="#md" met="E">
                <head>
                    <title>8</title>
                    <abbr>8</abbr>
                    <bibl source="digital">Marcello Montalto</bibl>
                </head>
                <p xml:id="d008l1" n="0|1">tumulus Myrtilae puellae. | amator ad sepulcrum queritur</p>
                <l xml:id="d008l2" n="1">Hic soli mihi flere licet; tu laurus et una</l>
                <l xml:id="d008l3" n="2">Myrtus ades, paucis et lapis icte notis.</l>
                <l xml:id="d008l4" n="3">Parve lapis, quem flore novo, quem thure sabaeo,</l>
                <l xml:id="d008l5" n="4">Et veneror multa tum prece, tum lacrima,</l>
                <l xml:id="d008l6" n="5">Tu mea, tu miseri tumulo male contegis isto</l>
                <l xml:id="d008l7" n="6">Gaudia, et exsultas, saeve, dolore meo;</l>
                <l xml:id="d008l8" n="7">Redde meos, mihi redde meos, redde, improbe, amores.</l>
                <l xml:id="d008l9" n="8">Quid iuvat e lacrimis immaduisse meis?</l>
                <l xml:id="d008l10" n="9">Immadeas, maduisse iuvet, si non mea flendo</l>
                <l xml:id="d008l11" n="10">Lumina siccatas deficiunt lacrimas;</l>
                <l xml:id="d008l12" n="11">Sed lacrimas tibi habe, nec enim queror, accipe odores,</l>
                <l xml:id="d008l13" n="12">Accipe cum fletu munera mista suo.</l>
                <l xml:id="d008l14" n="13">Unguenta atque rosam et costum properate, puellae,</l>
                <l xml:id="d008l15" n="14">Et violam et cunctas spargite veris opes,</l>
                <l xml:id="d008l16" n="15">Spargite opes Arabum; lacrimas ego; tu, lapis, illas</l>
                <l xml:id="d008l17" n="16">Ebibe, et in rorem, lumina, abite novum.</l>
                <l xml:id="d008l18" n="17">Rore novo madeat tellus, quae contegit ossa,</l>
                <l xml:id="d008l19" n="18">Ossa pios manes, numen et ossa meum.</l>
                <l xml:id="d008l20" n="19">At tu perpetua, laurus, quae fronde virescis,</l>
                <l xml:id="d008l21" n="20">Tu myrtus, de qua Myrtila nomen habet,</l>
                <l xml:id="d008l22" n="21">Fundite odoratos flores silvamque perennem</l>
                <l xml:id="d008l23" n="22">Ad tumulum, lacrimis crescite et usque meis,</l>
                <l xml:id="d008l24" n="23">Crescite: iam in latices, liquidum iam solvor in amnem,</l>
                <l xml:id="d008l25" n="24">Iam fluo; sed fluidum me tamen urit amor.</l>
                <lb/>
            </div1>
            <div1 xml:id="d009" type="section" decls="#md" met="E">
                <head>
                    <title>9</title>
                    <abbr>9</abbr>
                    <bibl source="digital">Marcello Montalto</bibl>
                </head>
                <p xml:id="d009l1" n="0|1">tumulus Venerillae puellae a Pontano adamatae. | ipsa loquitur</p>
                <l xml:id="d009l2" n="1">Hos tumulos ne temne, precor, ne temne, viator:</l>
                <l xml:id="d009l3" n="2">Sic tua contingant gaudia, siquid amas;</l>
                <l xml:id="d009l4" n="3">Da requiem et cineri: virgo iacet, huic sua quondam</l>
                <l xml:id="d009l5" n="4">Regna ferus cessit, matre volente, puer.</l>
                <l xml:id="d009l6" n="5">Spirabat veneres oculis, afflabat amores</l>
                <l xml:id="d009l7" n="6">Ore, sinu charites, blanditiasque genis;</l>
                <l xml:id="d009l8" n="7">Contulerat studium formae nihil, et tamen illi</l>
                <l xml:id="d009l9" n="8">Saepe comam finxit, pinxit et ora Venus;</l>
                <l xml:id="d009l10" n="9">Consuluit speculum nunquam: Cytherea negarat,</l>
                <l xml:id="d009l11" n="10">Ne flammam e facie duceret ipsa sua;</l>
                <l xml:id="d009l12" n="11">Risisset: blandi passim comitantur amores,</l>
                <l xml:id="d009l13" n="12">Ridebat fuso gratia et ipsa sinu.</l>
                <l xml:id="d009l14" n="13">Hanc iuvenes arsere, senes cupiere, puellae</l>
                <l xml:id="d009l15" n="14">Optaverunt marem; qui videt, ille perit.</l>
                <l xml:id="d009l16" n="15">Persephone invidit, vellitque a vertice crinem:</l>
                <l xml:id="d009l17" n="16">Illa cadit, cecidit forma decorque simul.</l>
                <l xml:id="d009l18" n="17">Ipse Amor, ipsa Venus misero incubuere feretro,</l>
                <l xml:id="d009l19" n="18">Planxerunt Charites pectora nuda manu.</l>
                <l xml:id="d009l20" n="19">Ut spolia effigiumque videt, plutonia coniux</l>
                <l xml:id="d009l21" n="20">Poenitet, et specie vincitur invidia.</l>
                <l xml:id="d009l22" n="21">Fannia dicta fuit vati, Venerilla puellis.</l>
                <l xml:id="d009l23" n="22">Quisquis amas, tumulo serta rosamque dato.</l>
                <lb/>
            </div1>
            <div1 xml:id="d010" type="section" decls="#md" met="E">
                <head>
                    <title>10</title>
                    <abbr>10</abbr>
                    <bibl source="digital">Marcello Montalto</bibl>
                </head>
                <p xml:id="d010l1" n="0|1">tumulus Munditianae puellae</p>
                <l xml:id="d010l2" n="1">Munditiana, tibi funus peperere hymenaei;</l>
                <l xml:id="d010l3" n="2">Ipse Hymen luctus, tedaque et ipse fuit.</l>
                <l xml:id="d010l4" n="3">Te maiae primum nuptam videre calendae,</l>
                <l xml:id="d010l5" n="4">Te postrema dies, heu, male condit humi.</l>
                <l xml:id="d010l6" n="5">Mense malas olim maio nupsisse puellas</l>
                <l xml:id="d010l7" n="6">Fama est, et maias omen habere faces.</l>
                <l xml:id="d010l8" n="7">Munditiana, tibi est Hymenque et funera maius,</l>
                <l xml:id="d010l9" n="8">Et maius violas det tibi, detque rosas.</l>
                <lb/>
            </div1>
            <div1 xml:id="d011" type="section" decls="#md" met="E">
                <head>
                    <title>11</title>
                    <abbr>11</abbr>
                    <bibl source="digital">Marcello Montalto</bibl>
                </head>
                <p xml:id="d011l1" n="0|1">tumulus Leontis Tomacelli. | Marinus frater ad sepulcrum queritur</p>
                <l xml:id="d011l2" n="1">Quae Phoebo, quaenam aoniis est cura puellis?</l>
                <l xml:id="d011l3" n="2">Phoebe, vale, valeant Aonidesque tuae,</l>
                <l xml:id="d011l4" n="3">O pereant haerbaeque tuae succique valentes,</l>
                <l xml:id="d011l5" n="4">Et pereant cantus, sit sine voce lyra.</l>
                <l xml:id="d011l6" n="5">Ergo obiit Leon? Ah tumulus tegit iste Leonta?</l>
                <l xml:id="d011l7" n="6">O rigeant lauri silvaque, Phoebe, tua,</l>
                <l xml:id="d011l8" n="7">Arescatque Helicon, sitiat liquor Hippocrenes,</l>
                <l xml:id="d011l9" n="8">Nec tibi sint arcus, nec tibi, Phoebe, coma.</l>
                <l xml:id="d011l10" n="9">Clamabat puer infelix: "Succurrite, Musae,</l>
                <l xml:id="d011l11" n="10">Ferte et aquas; o, me, castalis unda, iuva."</l>
                <l xml:id="d011l12" n="11">Sed nec Castalides veniunt ad vota vocatae,</l>
                <l xml:id="d011l13" n="12">Nullus castalio, nullus ab amne liquor.</l>
                <l xml:id="d011l14" n="13">Tabescit sensim frater; sua iura reliquit</l>
                <l xml:id="d011l15" n="14">Natura: "O tete, frater amate, sequor."</l>
                <l xml:id="d011l16" n="15">Quid frustra ad tumulum quereris, Tomacelle? Leonta</l>
                <l xml:id="d011l17" n="16">Nec tegit hic tumulus, nec cinis est reliquus.</l>
                <lb/>
            </div1>
            <div1 xml:id="d012" type="section" decls="#md" met="E">
                <head>
                    <title>12</title>
                    <abbr>12</abbr>
                    <bibl source="digital">Marcello Montalto</bibl>
                </head>
                <p xml:id="d012l1" n="0|1">tumulus Francisci Aelii. | Viator et Genius colloquuntur</p>
                <p xml:id="d012l2" n="0|2">Viator</p>
                <l xml:id="d012l3" n="1">Quis iacet hoc tumulo?</l>
                <p xml:id="d012l4" n="1|1">Genius</p>
                <l xml:id="d012l5" n="1" part="F">Nullus iacet. Hunc sibi vivus</l>
                <l xml:id="d012l6" n="2">Aelius, hanc statuit post sua fata domum.</l>
                <p xml:id="d012l7" n="2|1">Viator</p>
                <l xml:id="d012l8" n="3">Cur interque haerbas interque virentia culta,</l>
                <l xml:id="d012l9" n="4">Qua nitet aurata citria silva coma?</l>
                <p xml:id="d012l10" n="4|1">Genius</p>
                <l xml:id="d012l11" n="5">Hanc illi silvam Musae, hos statuere recessus,</l>
                <l xml:id="d012l12" n="6">Quo post umbra suo gaudeat in thalamo.</l>
                <p xml:id="d012l13" n="6|1">Viator</p>
                <l xml:id="d012l14" n="7">Quid, quod et assyria spirant de marmore odores?</l>
                <l xml:id="d012l15" n="8">Quid, quod et assyrio nardus honore fragrat?</l>
                <p xml:id="d012l16" n="8|1">Genius</p>
                <l xml:id="d012l17" n="9">Illos assyriis Charites de collibus, hanc et</l>
                <l xml:id="d012l18" n="10">Detulit assyria Gratia ab usque plaga,</l>
                <l xml:id="d012l19" n="11">Hoc illi meritum Musae post fata rependunt.</l>
                <l xml:id="d012l20" n="12">O scriptor latia nobilitate lyra.</l>
                <lb/>
            </div1>
            <div1 xml:id="d013" type="section" decls="#md" met="E">
                <head>
                    <title>13</title>
                    <abbr>13</abbr>
                    <bibl source="digital">Marcello Montalto</bibl>
                </head>
                <p xml:id="d013l1" n="0|1">tumulus Francisci Puderici | ex nobilitate Neapolitana</p>
                <l xml:id="d013l2" n="1">Quis sibi, quis tumulum vivus parat? Anne sepulcro,</l>
                <l xml:id="d013l3" n="2">Mortem dum metuit, dum cita fata, cavet?</l>
                <l xml:id="d013l4" n="3">Franciscus tumulum statuit Pudericus, et ipsis</l>
                <l xml:id="d013l5" n="4">Consulit exequiis, et sibi busta parat;</l>
                <l xml:id="d013l6" n="5">Nec mortem timet aut mortis mala, sed quod honorem</l>
                <l xml:id="d013l7" n="6">Deberi hunc cineri funeribusque putat.</l>
                <l xml:id="d013l8" n="7">Nam mortem vitae pretium finemque laborum</l>
                <l xml:id="d013l9" n="8">Iudicat, et vitae posterioris iter:</l>
                <l xml:id="d013l10" n="9">Sunt testes vitae tumuli, finemque fatentur</l>
                <l xml:id="d013l11" n="10">Esse quidem alterius, principium alterius.</l>
                <l xml:id="d013l12" n="11">Nunc urbem colit et Musas; post dona sepulcri,</l>
                <l xml:id="d013l13" n="12">Elisiumque colet pieriasque domos.</l>
                <lb/>
            </div1>
            <div1 xml:id="d014" type="section" decls="#md" met="E">
                <head>
                    <title>14</title>
                    <abbr>14</abbr>
                    <bibl source="digital">Marcello Montalto</bibl>
                </head>
                <p xml:id="d014l1" n="0|1">tumulus Marulli poetae. | Pontanus ipse loquitur</p>
                <l xml:id="d014l2" n="1">Hoc vacuum tibi Pierides statuere sepulcrum,</l>
                <l xml:id="d014l3" n="2">Et graia et latia clare Marulle lyra;</l>
                <l xml:id="d014l4" n="3">Ipse etenim aonia in silva atque Heliconis in antris</l>
                <l xml:id="d014l5" n="4">Laetus agens, illic ocia grata teris;</l>
                <l xml:id="d014l6" n="5">Illic formosae ludunt ad plectra puellae,</l>
                <l xml:id="d014l7" n="6">Et tecum ad choreas carmina lecta canunt,</l>
                <l xml:id="d014l8" n="7">Et tibi responsant silvae peneiaque antra,</l>
                <l xml:id="d014l9" n="8">Plaudit et ogygio roscida ripa lacu.</l>
                <l xml:id="d014l10" n="9">Nil praeter nomen tumulo. Per opaca vagaris</l>
                <l xml:id="d014l11" n="10">Culta, per elisium, docte Marulle, nemus;</l>
                <l xml:id="d014l12" n="11">Hinc tibi se ad cantum adiungit formosa Corinna,</l>
                <l xml:id="d014l13" n="12">Cantat et ad calamos Delia culta tuos.</l>
                <l xml:id="d014l14" n="13">Illinc compositos exercet Cynthia saltus,</l>
                <l xml:id="d014l15" n="14">Exercet raros Lesbia blanda choros.</l>
                <l xml:id="d014l16" n="15">Nec Parca eripuit; Musae rapuere Marullum,</l>
                <l xml:id="d014l17" n="16">Arnidi ne fieret grata rapina deae.</l>
                <l xml:id="d014l18" n="17">Sis felix igitur Musis comes, et tua Musae</l>
                <l xml:id="d014l19" n="18">Ambrosio foveant membra adamata sinu.</l>
                <lb/>
            </div1>
            <div1 xml:id="d015" type="section" decls="#md" met="E">
                <head>
                    <title>15</title>
                    <abbr>15</abbr>
                    <bibl source="digital">Marcello Montalto</bibl>
                </head>
                <p xml:id="d015l1" n="0|1">tumulus Marini Tomacelli | ex nobilitate Neapolitana</p>
                <l xml:id="d015l2" n="1">Dum timet haeredes nullos Tomacellus et ipsis</l>
                <l xml:id="d015l3" n="2">Consulit exequiis, dum cavet ipse sibi,</l>
                <l xml:id="d015l4" n="3">Hunc tumulum sibi constituit vivusque locavit,</l>
                <l xml:id="d015l5" n="4">Et dixit: "Lapidi sint sua verba meo.</l>
                <l xml:id="d015l6" n="5">Sit lapis hic, sit terra levis, nullusque Marinum</l>
                <l xml:id="d015l7" n="6">Non puer, aut iuvenis, nulla puella fleat.</l>
                <l xml:id="d015l8" n="7">Me sat sit multos vivum flevisse per annos;</l>
                <l xml:id="d015l9" n="8">O nollem cineri sic superesse meo.</l>
                <l xml:id="d015l10" n="9">Cesset honos, cessent tot munera publica totque</l>
                <l xml:id="d015l11" n="10">Regia, me ignavus condat inersque sopor.</l>
                <l xml:id="d015l12" n="11">Quae coelo est pietas vocet ad se, si mea coelum</l>
                <l xml:id="d015l13" n="12">Respexit pietas, si mea facta deum."</l>
                <lb/>
            </div1>
            <div1 xml:id="d016" type="section" decls="#md" met="E">
                <head>
                    <title>16</title>
                    <abbr>16</abbr>
                    <bibl source="digital">Marcello Montalto</bibl>
                </head>
                <p xml:id="d016l1" n="0|1">tumulus Iulii Pomponii viri literatissimi</p>
                <l xml:id="d016l2" n="1">Pomponi, tibi pro tumulo sit laurea silva,</l>
                <l xml:id="d016l3" n="2">Ossa maris rores myrteaque umbra tegant,</l>
                <l xml:id="d016l4" n="3">Teque tegant artusque tuos violaeque rosaeque,</l>
                <l xml:id="d016l5" n="4">Ver halet, Zephyros spiret et ipse cinis;</l>
                <l xml:id="d016l6" n="5">Stillet et ipse cinis, quas et Parnasus et antra</l>
                <l xml:id="d016l7" n="6">Thespia et ipsa suas Ascra ministrat aquas.</l>
                <lb/>
            </div1>
            <div1 xml:id="d017" type="section" decls="#md" met="E">
                <head>
                    <title>17</title>
                    <abbr>17</abbr>
                    <bibl source="digital">Marcello Montalto</bibl>
                </head>
                <p xml:id="d017l1" n="0|1">tumulus Mariani heremitae. | Viator cum admiratione loquitur</p>
                <l xml:id="d017l2" n="1">Huic cineri deus ecquis adest? Nam carmina Musae</l>
                <l xml:id="d017l3" n="2">Lecta canunt, lectis assonat urna modis.</l>
                <l xml:id="d017l4" n="3">Ossa solo, Mariane, iacent tua; nobilis umbra</l>
                <l xml:id="d017l5" n="4">Laeta fugit tumulos, laeta petit superos.</l>
                <l xml:id="d017l6" n="5">Dicite io; iam victor, io, Mariane, subisti</l>
                <l xml:id="d017l7" n="6">Aethera conspicuum, conspiciende diis,</l>
                <l xml:id="d017l8" n="7">Ornatusque caput lauro, plaudente senatu,</l>
                <l xml:id="d017l9" n="8">Intrasti sanctas sanctus et ipse domos,</l>
                <l xml:id="d017l10" n="9">Ascitusque choro divum coelestibus astas</l>
                <l xml:id="d017l11" n="10">Conciliis, summo perfruerisque bono.</l>
                <l xml:id="d017l12" n="11">Haec Musae ad tumulum referunt. Cinis ipse, valeto,</l>
                <l xml:id="d017l13" n="12">Servari auratis digne cinis loculis.</l>
                <lb/>
            </div1>
            <div1 xml:id="d018" type="section" decls="#md" met="E">
                <head>
                    <title>18</title>
                    <abbr>18</abbr>
                    <bibl source="digital">Marcello Montalto</bibl>
                </head>
                <p xml:id="d018l1" n="0|1">tumulus Gabrielis Altilii | episcopi Polycastrensis ac poetae doctissimi</p>
                <l xml:id="d018l2" n="1">Et tibi dant tumulos Musae meritumque sepulcrum,</l>
                <l xml:id="d018l3" n="2">Et tibi dat titulos quae tibi culta Charis.</l>
                <l xml:id="d018l4" n="3">Altili o venerande, iaces hic? Hac iacet urna</l>
                <l xml:id="d018l5" n="4">Pontificale decus, pontificalis honos?</l>
                <l xml:id="d018l6" n="5">Ergo agite, o nymphae sebethides, ergo age, virgo</l>
                <l xml:id="d018l7" n="6">Parthenope, ad tumulum spargite veris opes,</l>
                <l xml:id="d018l8" n="7">Sparge tuos flores florum foecunda Patulci,</l>
                <l xml:id="d018l9" n="8">Et tu sparge tuas, Antiniana, rosas.</l>
                <l xml:id="d018l10" n="9">Altilio requiem dic, o Chari, dic age, Clio:</l>
                <l xml:id="d018l11" n="10">"Luceat Altilio lux sine fine meo."</l>
                <l xml:id="d018l12" n="11">Quisquis adest pia verba sonet, madeatque sepulcrum</l>
                <l xml:id="d018l13" n="12">De lacrimis, madeat, Pieri, rore tuo.</l>
                <lb/>
            </div1>
            <div1 xml:id="d019" type="section" decls="#md" met="E">
                <head>
                    <title>19</title>
                    <abbr>19</abbr>
                    <bibl source="digital">Marcello Montalto</bibl>
                </head>
                <p xml:id="d019l1" n="0|1">tumulus Theodori Gazae | nobilissimi oratoris ac philosophi</p>
                <l xml:id="d019l2" n="1">Sume lyram, dic, Musa, modos, dum condimus umbram:</l>
                <l xml:id="d019l3" n="2">Et puer et coluit numina vestra senex.</l>
                <l xml:id="d019l4" n="3">Indignus tellure, deos, Theodore, petisti;</l>
                <l xml:id="d019l5" n="4">Sera quidem, tamen est longa parata quies.</l>
                <l xml:id="d019l6" n="5">Virtute ingeniique bonis hoc ipse parasti,</l>
                <l xml:id="d019l7" n="6">Ut coeli aspiceres aurea tecta senex.</l>
                <l xml:id="d019l8" n="7">Nos artus terra tegimus: tu, caste sacerdos,</l>
                <l xml:id="d019l9" n="8">Dic requiem; aeternum iam, Theodore, vale.</l>
                <lb/>
            </div1>
            <div1 xml:id="d020" type="section" decls="#md" met="E">
                <head>
                    <title>20</title>
                    <abbr>20</abbr>
                    <bibl source="digital">Marcello Montalto</bibl>
                </head>
                <p xml:id="d020l1" n="0|1">tumulus Antonii Panhormitae | poetae nobilissimi. Genius loquitur</p>
                <l xml:id="d020l2" n="1">Siste, hospes: fas est cantus audire dearum;</l>
                <l xml:id="d020l3" n="2">Grata mora est, Musae nam loca sacra tenent.</l>
                <l xml:id="d020l4" n="3">Antonii monumenta vides; hinc templa frequentant;</l>
                <l xml:id="d020l5" n="4">Illi fuit sacri maxima cura chori;</l>
                <l xml:id="d020l6" n="5">Illum saepe suis medium statuere choreis;</l>
                <l xml:id="d020l7" n="6">Duxit compositos arte decente choros.</l>
                <l xml:id="d020l8" n="7">Saepe lyram cessit Clio, cessere sorores;</l>
                <l xml:id="d020l9" n="8">Concinuit teneros voce manuque sonos.</l>
                <l xml:id="d020l10" n="9">Extinctum flevitque Aon, flevitque Aganippe,</l>
                <l xml:id="d020l11" n="10">Sebethus miseros egit in amne modos;</l>
                <l xml:id="d020l12" n="11">Sirenes quoque de scopulis miserabile carmen</l>
                <l xml:id="d020l13" n="12">Ingeminant: planctu litora pulsa sonant;</l>
                <l xml:id="d020l14" n="13">Pierides tristem ad tumulum effudere querelas,</l>
                <l xml:id="d020l15" n="14">Pierides passis post sua terga comis.</l>
                <l xml:id="d020l16" n="15">Hinc crevit desiderium, nec cura recessit</l>
                <l xml:id="d020l17" n="16">Vatis, at, extincto vate, remansit amor;</l>
                <l xml:id="d020l18" n="17">Conveniunt nunc ad tumulum celebrantque choreas,</l>
                <l xml:id="d020l19" n="18">Et memorant lusus, magne poeta, tuos.</l>
                <l xml:id="d020l20" n="19">En audis, sonet ut levis concentibus aura?</l>
                <l xml:id="d020l21" n="20">Ut sonet appulsu concita terra pedum?</l>
                <l xml:id="d020l22" n="21">Haec vati memores Musae post fata rependunt;</l>
                <l xml:id="d020l23" n="22">Carminis hoc meritum est. Num satis? Hospes, abi.</l>
                <lb/>
            </div1>
            <div1 xml:id="d021" type="section" decls="#md" met="E">
                <head>
                    <title>21</title>
                    <abbr>21</abbr>
                    <bibl source="digital">Marcello Montalto</bibl>
                </head>
                <p xml:id="d021l1" n="0|1">tumulus Aurae puellae. | parentes ac soror ad sepulcrum queruntur</p>
                <l xml:id="d021l2" n="1">Tecum una, mea nata, mori materque paterque</l>
                <l xml:id="d021l3" n="2">Debuimus, tribus haec ut domus una foret.</l>
                <l xml:id="d021l4" n="3">Nata patri, nata matri et soror una sorori,</l>
                <l xml:id="d021l5" n="4">Dic, ah dic miseris, nata sororque: ubi es?</l>
                <l xml:id="d021l6" n="5">Has pater infelix lacrimas miserandaque mater</l>
                <l xml:id="d021l7" n="6">Exsolvit, crines hos soror atra tibi;</l>
                <l xml:id="d021l8" n="7">Nata, audi: pater hic genuit, dedit hubera mater,</l>
                <l xml:id="d021l9" n="8">Et tenera infelix pressit ad ora soror.</l>
                <l xml:id="d021l10" n="9">Non audis, nil dona movent, ingrata, nec usquam es,</l>
                <l xml:id="d021l11" n="10">Nec pietas aut est ullus in orbe deus.</l>
                <l xml:id="d021l12" n="11">Terra, tibi has lacrimas, miserorum dona parentum;</l>
                <l xml:id="d021l13" n="12">Mobilis, at voces, aura, sororis habe:</l>
                <l xml:id="d021l14" n="13">Aura, tenes quod adhuc nomen miserabilis Aurae,</l>
                <l xml:id="d021l15" n="14">Terra, quod heu cineres, viscera nostra, tegis.</l>
                <lb/>
            </div1>
            <div1 xml:id="d022" type="section" decls="#md" met="E">
                <head>
                    <title>22</title>
                    <abbr>22</abbr>
                    <bibl source="digital">Marcello Montalto</bibl>
                </head>
                <p xml:id="d022l1" n="0|1">tumulus Roberti Villici. poeta loquitur</p>
                <l xml:id="d022l2" n="1">Terra, senex, tibi sit facilis, sint munera terrae</l>
                <l xml:id="d022l3" n="2">Grata tibi, et flores grata rependat humus.</l>
                <l xml:id="d022l4" n="3">Tu terram coluisti et terrae munera sollers;</l>
                <l xml:id="d022l5" n="4">Culta tibi et tellus cultaque debet humus,</l>
                <l xml:id="d022l6" n="5">Culta tibi et citrius debet, Roberte, colenti,</l>
                <l xml:id="d022l7" n="6">Et debet vitis, debet et uva tibi.</l>
                <l xml:id="d022l8" n="7">Et vitis det grata tibi, det et uva liquorem</l>
                <l xml:id="d022l9" n="8">Optatum, largo diffluat urna mero.</l>
                <lb/>
            </div1>
            <div1 xml:id="d023" type="section" decls="#md" met="E">
                <head>
                    <title>23</title>
                    <abbr>23</abbr>
                    <bibl source="digital">Marcello Montalto</bibl>
                </head>
                <p xml:id="d023l1" n="0|1">tumulus Laurinae puellae. | ipsa e tumulo loquitur, Viator respondet</p>
                <p xml:id="d023l2" n="0|2">Laurina</p>
                <l xml:id="d023l3" n="1">Haec laurus mihi dat titulos famamque sepultae,</l>
                <l xml:id="d023l4" n="2">Quae quondam vivae nomina clara dedit;</l>
                <l xml:id="d023l5" n="3">Sub lauru Laurina tegor, mea vestit et ossa</l>
                <l xml:id="d023l6" n="4">Laurus, et ipsa meo vescitur e cinere.</l>
                <l xml:id="d023l7" n="5">Per me igitur vivit laurus, Laurinaque vivo</l>
                <l xml:id="d023l8" n="6">In lauru, et vitae mutua cura sumus;</l>
                <l xml:id="d023l9" n="7">Ipsa eadem lauro materque et filia, laurus</l>
                <l xml:id="d023l10" n="8">Ipsa mihi est titulus, ipsa quoque est tumulus.</l>
                <p xml:id="d023l11" n="8|1">Viator</p>
                <l xml:id="d023l12" n="9">Vivite frondenti pariter sub cortice iunctae,</l>
                <l xml:id="d023l13" n="10">Ipsaque sis lauro filia, sisque parens.</l>
                <lb/>
            </div1>
            <div1 xml:id="d024" type="section" decls="#md" met="E">
                <head>
                    <title>24</title>
                    <abbr>24</abbr>
                    <bibl source="digital">Marcello Montalto</bibl>
                </head>
                <p xml:id="d024l1" n="0|1">tumulus Ptolemaei Gallinae Catinensis | celebris astrologi</p>
                <l xml:id="d024l2" n="1">Digne senex coelo, coelum, Ptolemaee, petisti;</l>
                <l xml:id="d024l3" n="2">Pro Catina coelum patria facta tua est,</l>
                <l xml:id="d024l4" n="3">Quasque olim stellas numeris, quae sidera cursu,</l>
                <l xml:id="d024l5" n="4">Nunc metire oculis, fataque certa tenes;</l>
                <l xml:id="d024l6" n="5">Et tibi quae series rerum, lexque ipsa futuri</l>
                <l xml:id="d024l7" n="6">Nota patet, summis perfruerisque bonis.</l>
                <l xml:id="d024l8" n="7">A puero mihi culte senex Gallina, valeto</l>
                <l xml:id="d024l9" n="8">Perpetuum, et Catinae vive perennis honos.</l>
                <lb/>
            </div1>
            <div1 xml:id="d025" type="section" decls="#md" met="E">
                <head>
                    <title>25</title>
                    <abbr>25</abbr>
                    <bibl source="digital">Marcello Montalto</bibl>
                </head>
                <p xml:id="d025l1" n="0|1">tumulus Laurentii Miniati nobilis astrologi</p>
                <l xml:id="d025l2" n="1">Quid numeras, Miniate? Nihil numerare necesse est,</l>
                <l xml:id="d025l3" n="2">Sidera sub pedibus qui modo cuncta vides,</l>
                <l xml:id="d025l4" n="3">Cuncta suos agere anfractus seque ordine summo</l>
                <l xml:id="d025l5" n="4">Cogere et errores rite subire suos.</l>
                <l xml:id="d025l6" n="5">Ne numera, Miniate: quies tibi parta; quiete</l>
                <l xml:id="d025l7" n="6">Utere, et humanis exue te studiis.</l>
                <l xml:id="d025l8" n="7">Ipsa quies deus est, deus est et vita bonumque,</l>
                <l xml:id="d025l9" n="8">Vita bonumque simul; utere utroque simul;</l>
                <l xml:id="d025l10" n="9">Exutusque hominum curis rebusque molestis,</l>
                <l xml:id="d025l11" n="10">Laurenti, aeterno rite fruare bono.</l>
                <l xml:id="d025l12" n="11">Nos, memores veteris studii sociique laboris,</l>
                <l xml:id="d025l13" n="12">Haec tibi pro sanctae munere amicitiae.</l>
                <lb/>
            </div1>
            <div1 xml:id="d026" type="section" decls="#md" met="E">
                <head>
                    <title>26</title>
                    <abbr>26</abbr>
                    <bibl source="digital">Marcello Montalto</bibl>
                </head>
                <p xml:id="d026l1" n="0|1">tumulus Fuscae matronae. | laudatur a castitate</p>
                <l xml:id="d026l2" n="1">Centum Fusca procos habuit, nec casta cubile</l>
                <l xml:id="d026l3" n="2">Polluit aut sancti iura verenda tori,</l>
                <l xml:id="d026l4" n="3">Centum Fusca procos risit, coluitque maritum:</l>
                <l xml:id="d026l5" n="4">O raram in longa posteritate fidem.</l>
                <l xml:id="d026l6" n="5">Hoc virtutis opus dura inter et aspera sese</l>
                <l xml:id="d026l7" n="6">Erigere et fortis exeruisse manus;</l>
                <l xml:id="d026l8" n="7">Vivit Fusca igitur celebris post fata, fidemque</l>
                <l xml:id="d026l9" n="8">Testantur nullo marmora victa situ.</l>
                <lb/>
            </div1>
            <div1 xml:id="d027" type="section" decls="#md" met="E">
                <head>
                    <title>27</title>
                    <abbr>27</abbr>
                    <bibl source="digital">Marcello Montalto</bibl>
                </head>
                <p xml:id="d027l1" n="0|1">tumulus Fulci Ferrariensis | musici maxime celebris</p>
                <l xml:id="d027l2" n="1">Bistonii anne senis sonat hic lyra? Bistonis anne</l>
                <l xml:id="d027l3" n="2">Quae traxit silvas horridaque antra chelys?</l>
                <l xml:id="d027l4" n="3">At neque Bistonii senis est lyra, sed lyra Fulci,</l>
                <l xml:id="d027l5" n="4">Quae mulsit iuvenum pectora, quaeque senum,</l>
                <l xml:id="d027l6" n="5">Assonuit cui, Peneo persaepe relicto,</l>
                <l xml:id="d027l7" n="6">Delius et carmen flebile iunxit amans,</l>
                <l xml:id="d027l8" n="7">Assonuit cui Cylleni testudo, et amantum</l>
                <l xml:id="d027l9" n="8">Deflevit curas, flevit et ipse suas.</l>
                <l xml:id="d027l10" n="9">Nec nunc muta silet Fulci lyra; Fulcus et ipse</l>
                <l xml:id="d027l11" n="10">Non silet, at stygias carmine mulcet aquas.</l>
                <l xml:id="d027l12" n="11">Dum sonat, elisiae ludunt ad plectra puellae;</l>
                <l xml:id="d027l13" n="12">Dum canit, ad numeros quaeque puella canit,</l>
                <l xml:id="d027l14" n="13">Nec sentit Tityus rostrum nec vulturis ungues,</l>
                <l xml:id="d027l15" n="14">Nec ferus ad portas Cerberus ipse latrat.</l>
                <l xml:id="d027l16" n="15">Dum vixit, Fulco regum plausere theatra;</l>
                <l xml:id="d027l17" n="16">Nunc plaudit stygii flebilis aula dei.</l>
                <l xml:id="d027l18" n="17">Vive igitur plausus inter choreasque silentum,</l>
                <l xml:id="d027l19" n="18">Aeternum et valeas, perpetuumque cane.</l>
                <lb/>
            </div1>
            <div1 xml:id="d028" type="section" decls="#md" met="E">
                <head>
                    <title>28</title>
                    <abbr>28</abbr>
                    <bibl source="digital">Marcello Montalto</bibl>
                </head>
                <p xml:id="d028l1" n="0|1">tumulus Errici Puderici | equitis Neapolitani</p>
                <l xml:id="d028l2" n="1">Quis satis huic, ospes, cineri feliciter optes,</l>
                <l xml:id="d028l3" n="2">Cui fuit ex omni parte probata fides;</l>
                <l xml:id="d028l4" n="3">Cognatis, patriae bonus, et vir commodus agris,</l>
                <l xml:id="d028l5" n="4">Utilis et bellis, parque domi atque foris?</l>
                <l xml:id="d028l6" n="5">Detractum Errico nihil est sub iudice morum,</l>
                <l xml:id="d028l7" n="6">Quo merito iactat se Puderica domus.</l>
                <l xml:id="d028l8" n="7">Dic igitur pia verba simul cum thure, sacerdos,</l>
                <l xml:id="d028l9" n="8">Da nardum; huic tumulo dicere non sat have est.</l>
                <lb/>
            </div1>
            <div1 xml:id="d029" type="section" decls="#md" met="E">
                <head>
                    <title>29</title>
                    <abbr>29</abbr>
                    <bibl source="digital">Marcello Montalto</bibl>
                </head>
                <p xml:id="d029l1" n="0|1">tumulus Fortunati. ipse in tumulo loquitur</p>
                <l xml:id="d029l2" n="1">Non amplae mihi divitiae, non regna fuere,</l>
                <l xml:id="d029l3" n="2">Sed modicus census, sed sine labe toga;</l>
                <l xml:id="d029l4" n="3">Nec mihi regales epulae, sed victus honestus,</l>
                <l xml:id="d029l5" n="4">Mensaque communis resque modesta domi;</l>
                <l xml:id="d029l6" n="5">Cultus ager, sine lite domus, sine sorde supellex,</l>
                <l xml:id="d029l7" n="6">Parca quidem coniux, sed sine prole fuit.</l>
                <l xml:id="d029l8" n="7">Hinc Fortunato nomen fecere, quod essem</l>
                <l xml:id="d029l9" n="8">Contentus modicis simplicibusque bonis.</l>
                <l xml:id="d029l10" n="9">Sorte sua laetus quisquis fuit, ille Beati</l>
                <l xml:id="d029l11" n="10">Fert nomen. Felix, nomen inane puto.</l>
                <lb/>
            </div1>
            <div1 xml:id="d030" type="section" decls="#md" met="E">
                <head>
                    <title>30</title>
                    <abbr>30</abbr>
                    <bibl source="digital">Marcello Montalto</bibl>
                </head>
                <p xml:id="d030l1" n="0|1">tumulus Angeli Genticori iuvenis bene eruditi</p>
                <l xml:id="d030l2" n="1">Nec musis non carus eras: tibi carmina Musae</l>
                <l xml:id="d030l3" n="2">Aoniae et dederant fila movere lyrae,</l>
                <l xml:id="d030l4" n="3">Et dederant linguae cultum et praecepta loquendi,</l>
                <l xml:id="d030l5" n="4">Genticore, atque artes posse docere bonas;</l>
                <l xml:id="d030l6" n="5">Nec tibi non aderant Charites, non fautor Apollo,</l>
                <l xml:id="d030l7" n="6">Angele; eras docti pars vel honesta chori.</l>
                <l xml:id="d030l8" n="7">Sed tibi nil Musae comites, nil fautor Apollo</l>
                <l xml:id="d030l9" n="8">Profuit, aut Charitum quae tibi iuncta cohors.</l>
                <l xml:id="d030l10" n="9">Omnia mors superat, fatum secum omnia claudit;</l>
                <l xml:id="d030l11" n="10">Non tamen hoc nostras finit amicitias.</l>
                <lb/>
            </div1>
            <div1 xml:id="d031" type="section" decls="#md" met="E">
                <head>
                    <title>31</title>
                    <abbr>31</abbr>
                    <bibl source="digital">Marcello Montalto</bibl>
                </head>
                <p xml:id="d031l1" n="0|1">tumulus Iaomoti fortissimi iuvenis ac formosissimi</p>
                <l xml:id="d031l2" n="1">Dum ruit incautus stratum Iaomotus in hostem</l>
                <l xml:id="d031l3" n="2">Occubat, et victi victor ab ense cadit.</l>
                <l xml:id="d031l4" n="3">Extinctum flevere duces, tristesque manipli,</l>
                <l xml:id="d031l5" n="4">Castraque magnanimi funere moesta viri;</l>
                <l xml:id="d031l6" n="5">Indulsit iuveni lacrimas rex mitis, et illum</l>
                <l xml:id="d031l7" n="6">Ornavit moestis funeris exequiis.</l>
                <l xml:id="d031l8" n="7">Movit amans fletum virgo, movere puellae;</l>
                <l xml:id="d031l9" n="8">Forma quidem lacrimis digna erat illa novis.</l>
                <l xml:id="d031l10" n="9">Elatus misero est urbis moerore, tulitque</l>
                <l xml:id="d031l11" n="10">Hanc laudem, quod non liquerit ipse parem.</l>
                <lb/>
            </div1>
            <div1 xml:id="d032" type="section" decls="#md" met="E">
                <head>
                    <title>32</title>
                    <abbr>32</abbr>
                    <bibl source="digital">Marcello Montalto</bibl>
                </head>
                <p xml:id="d032l1" n="0|1">tumulus Perinelli musici insignis</p>
                <l xml:id="d032l2" n="1">Plectra iacent sine honore, lyrae sine honore sepultae,</l>
                <l xml:id="d032l3" n="2">Et citharae et cantus et sine honore tuba,</l>
                <l xml:id="d032l4" n="3">Sibilaque arboribus desunt et murmura rivis,</l>
                <l xml:id="d032l5" n="4">Destituit tacitas ipse susurrus apes.</l>
                <l xml:id="d032l6" n="5">Sola avium veteres servat philomela querelas,</l>
                <l xml:id="d032l7" n="6">Sola et hirundo novos suscitat ore modos;</l>
                <l xml:id="d032l8" n="7">Hae, Perinelle, obitum luctu testantur, at illa</l>
                <l xml:id="d032l9" n="8">Sordent et nimio muta dolore tacent.</l>
                <l xml:id="d032l10" n="9">Sume lyram in tumulo, Perinelle, et plectra moveto:</l>
                <l xml:id="d032l11" n="10">Iam lyra, iam citharae, iam tuba et ipsa canet,</l>
                <l xml:id="d032l12" n="11">Sibilaque arboribus strepitent et murmura rivis,</l>
                <l xml:id="d032l13" n="12">Iuverit atque alacres ipse susurrus apes.</l>
                <l xml:id="d032l14" n="13">Quo tumulo, Perinelle, iaces, tecum iacet omnis</l>
                <l xml:id="d032l15" n="14">Et sonus et cantus, auraque voxque silet.</l>
                <lb/>
            </div1>
            <div1 xml:id="d033" type="section" decls="#md" met="E">
                <head>
                    <title>33</title>
                    <abbr>33</abbr>
                    <bibl source="digital">Marcello Montalto</bibl>
                </head>
                <p xml:id="d033l1" n="0|1">tumulus Iunii Iuniani Maii</p>
                <l xml:id="d033l2" n="1">Et myrtus tumulo satis est sola et satis ipsa</l>
                <l xml:id="d033l3" n="2">Laurus; at hunc tumulum vestit utrunque nemus,</l>
                <l xml:id="d033l4" n="3">Quem Charites persaepe, novem persaepe sorores</l>
                <l xml:id="d033l5" n="4">Invisunt; tumulus nec sine honore suo est.</l>
                <l xml:id="d033l6" n="5">Hae choreas agitant, Iunique ad marmora Musae</l>
                <l xml:id="d033l7" n="6">Dulce canunt; numeris frondea silva favet,</l>
                <l xml:id="d033l8" n="7">Laetantur lauri, myrtus laetatur et omnis,</l>
                <l xml:id="d033l9" n="8">Ac Maii felix nomine ridet humus.</l>
                <l xml:id="d033l10" n="9">Hic vates requiem ducit: feliciter umbra</l>
                <l xml:id="d033l11" n="10">Dormiat, et cineri sit sopor usque pio.</l>
                <lb/>
            </div1>
            <div1 xml:id="d034" type="section" decls="#md" met="E">
                <head>
                    <title>34</title>
                    <abbr>34</abbr>
                    <bibl source="digital">Marcello Montalto</bibl>
                </head>
                <p xml:id="d034l1" n="0|1">tumulus Gregorii Tifernatis. | Pontanus tumulum salutat</p>
                <l xml:id="d034l2" n="1">Gregorio sit terra levis, ver assit et urnae;</l>
                <l xml:id="d034l3" n="2">Terra ferat flores, urna liquore fluat.</l>
                <l xml:id="d034l4" n="3">Plaudat et huic Latium tumulo plaudatque iuventus</l>
                <l xml:id="d034l5" n="4">Itala; Gregorio et, Umbria, plaude tuo.</l>
                <lb/>
            </div1>
            <div1 xml:id="d035" type="section" decls="#md" met="E">
                <head>
                    <title>35</title>
                    <abbr>35</abbr>
                    <bibl source="digital">Marcello Montalto</bibl>
                </head>
                <p xml:id="d035l1" n="0|1">tumulus Francisci Hiachini grammatici non ignobilis</p>
                <l xml:id="d035l2" n="1">Non tibi certa domus fuerat, non culta supellex</l>
                <l xml:id="d035l3" n="2">Mensaque, vix tenuis, docte Hiachine, focus:</l>
                <l xml:id="d035l4" n="3">Hoc ex morte tibi lucri est, quod nulla supellex,</l>
                <l xml:id="d035l5" n="4">Non focus ipse opus est, quod tibi certa domus.</l>
                <lb/>
            </div1>
            <div1 xml:id="d036" type="section" decls="#md" met="E">
                <head>
                    <title>36</title>
                    <abbr>36</abbr>
                    <bibl source="digital">Marcello Montalto</bibl>
                </head>
                <p xml:id="d036l1" n="0|1">tumulus Masutii Salernitani | fabellarum scriptoris egregii</p>
                <l xml:id="d036l2" n="1">Hic quoque fabellas lusit, tinxitque lepore,</l>
                <l xml:id="d036l3" n="2">Condiit ornatis et sua dicta iocis;</l>
                <l xml:id="d036l4" n="3">Nobilis ingenio, natu quoque nobilis, idem</l>
                <l xml:id="d036l5" n="4">Et doctis placuit principibusque viris.</l>
                <l xml:id="d036l6" n="5">Masutius nomen, patria est generosa Salernum;</l>
                <l xml:id="d036l7" n="6">Haec simul et vitam praebuit et rapuit.</l>
                <lb/>
            </div1>
            <div1 xml:id="d037" type="section" decls="#md" met="E">
                <head>
                    <title>37</title>
                    <abbr>37</abbr>
                    <bibl source="digital">Marcello Montalto</bibl>
                </head>
                <p xml:id="d037l1" n="0|1">tumulus Aurelii infantuli. | mater ad sepulcrum queritur</p>
                <l xml:id="d037l2" n="1">Has tibi pro mammis lacrimas proque hubere fletum,</l>
                <l xml:id="d037l3" n="2">Nate, cape; has lacrimas hubera nostra puta;</l>
                <l xml:id="d037l4" n="3">Quique tibi ad cunas cantus, quae naenia quondam,</l>
                <l xml:id="d037l5" n="4">Hi tibi nunc questus, hic tibi sit gemitus,</l>
                <l xml:id="d037l6" n="5">Has bibe nunc lacrimas, haec, haec nunc hubera sume,</l>
                <l xml:id="d037l7" n="6">Naeniolae et lusus nostra querela tibi est,</l>
                <l xml:id="d037l8" n="7">Quosque dedi flores et quas de flore corollas,</l>
                <l xml:id="d037l9" n="8">Hi tibi sint crines, haec tibi fusa coma.</l>
                <l xml:id="d037l10" n="9">Aureli, tibi sit tellus levis, ac brevis urna</l>
                <l xml:id="d037l11" n="10">Afflet et usque crocos, spiret et usque rosas.</l>
                <lb/>
            </div1>
            <div1 xml:id="d038" type="section" decls="#md" met="E">
                <head>
                    <title>38</title>
                    <abbr>38</abbr>
                    <bibl source="digital">Marcello Montalto</bibl>
                </head>
                <p xml:id="d038l1" n="0|1">tumulus Phiellae matronae pauperculae, | tamen pudicissimae</p>
                <l xml:id="d038l2" n="1">Auratis digna es loculis, formosa Phiella:</l>
                <l xml:id="d038l3" n="2">Heu te condit humus, vilis et haerba tegit.</l>
                <l xml:id="d038l4" n="3">Heu heu, nec mater, nec te tua pignora deflent;</l>
                <l xml:id="d038l5" n="4">Nulla tibi est mater, pignora nulla tibi,</l>
                <l xml:id="d038l6" n="5">Non frater, non cognato de sanguine quisquam,</l>
                <l xml:id="d038l7" n="6">Non pater ipse aut quae lac tibi mamma dedit.</l>
                <l xml:id="d038l8" n="7">Vos, fusi, deflete, coli, deflete Phiellam,</l>
                <l xml:id="d038l9" n="8">Flete et eam, lanae, flete et eam, calathi,</l>
                <l xml:id="d038l10" n="9">Flete et, acus, et fila fleant et lina Phiellam</l>
                <l xml:id="d038l11" n="10">Telaque. Vix tumulo, casta puella, iaces,</l>
                <l xml:id="d038l12" n="11">Casta puella, lates tumulo vix, vix tibi cespes</l>
                <l xml:id="d038l13" n="12">Dat tumulum, vix te terra inarata tegit;</l>
                <l xml:id="d038l14" n="13">Quae tamen haerba tegit, nullos haec sentiat aestus,</l>
                <l xml:id="d038l15" n="14">Frigora nulla, tuo floreat usque solo.</l>
                <lb/>
            </div1>
            <div1 xml:id="d039" type="section" decls="#md" met="E">
                <head>
                    <title>39</title>
                    <abbr>39</abbr>
                    <bibl source="digital">Marcello Montalto</bibl>
                </head>
                <p xml:id="d039l1" n="0|1">tumulus Massilae vernulae. urna ipsa loquitur</p>
                <l xml:id="d039l2" n="1">Urna loquor: cinis est infans, infantula mecum est,</l>
                <l xml:id="d039l3" n="2">Vernula nata domi, nata gemella patri.</l>
                <l xml:id="d039l4" n="3">Hanc mater mihi commendat post funera et inquit:</l>
                <l xml:id="d039l5" n="4">"Ipsa tibi hanc peperi, nata futura tua est."</l>
                <l xml:id="d039l6" n="5">Hanc alui in tenebris; nutrix nox; hubera suxit</l>
                <l xml:id="d039l7" n="6">Noctis, et infanti lac fuit ipse sopor.</l>
                <l xml:id="d039l8" n="7">Nec fatur; verum somno testata perenni,</l>
                <l xml:id="d039l9" n="8">Quam nasci satius vos docet esse mori.</l>
                <l xml:id="d039l10" n="9">Hanc nullae torquent curae, non matris in ore est,</l>
                <l xml:id="d039l11" n="10">Non lana in digitis comminuenda datur;</l>
                <l xml:id="d039l12" n="11">Continuas ducit noctes; lux nulla, nec ulli</l>
                <l xml:id="d039l13" n="12">Sunt vitae sensus, munera nulla premunt.</l>
                <l xml:id="d039l14" n="13">Dumque haec ipsa loquor, secura infantula dormit;</l>
                <l xml:id="d039l15" n="14">Illam perpetuo somnus ab himbre rigat.</l>
                <l xml:id="d039l16" n="15">Nomen erat quod fecit herus Massila; Camoenae</l>
                <l xml:id="d039l17" n="16">Ornarunt domini pro pietate locum.</l>
                <l xml:id="d039l18" n="17">Hic dormit Massila; sopor lac, hubera praebet</l>
                <l xml:id="d039l19" n="18">Nox ipsa, at cunas et tenebrae et loculi.</l>
                <lb/>
            </div1>
            <div1 xml:id="d040" type="section" decls="#md" met="E">
                <head>
                    <title>40</title>
                    <abbr>40</abbr>
                    <bibl source="digital">Marcello Montalto</bibl>
                </head>
                <p xml:id="d040l1" n="0|1">tumulus Rosae puellae ante diem mortuae</p>
                <l xml:id="d040l2" n="1">Non nomen tibi, quin omen fecere parentes,</l>
                <l xml:id="d040l3" n="2">Dixerunt cum te, bella puella, Rosam;</l>
                <l xml:id="d040l4" n="3">Utque rosa brevius nil est aequeve caducum,</l>
                <l xml:id="d040l5" n="4">Sic cito, sic breviter et tua forma perit.</l>
                <l xml:id="d040l6" n="5">Implesti denos vix nam formosa decembres:</l>
                <l xml:id="d040l7" n="6">Vere, Rosa, heu nata es, mense decembre cadis.</l>
                <l xml:id="d040l8" n="7">Non aestus, sed te rapuerunt frigora brumae,</l>
                <l xml:id="d040l9" n="8">Non aestas, sed te frigida solvit hiems;</l>
                <l xml:id="d040l10" n="9">Ergo non hiemi flores, non rapta per himbrem</l>
                <l xml:id="d040l11" n="10">Frondescis, tumulo sed male, Rosa, rosa es.</l>
                <lb/>
            </div1>
            <div1 xml:id="d041" type="section" decls="#md" met="E">
                <head>
                    <title>41</title>
                    <abbr>41</abbr>
                    <bibl source="digital">Marcello Montalto</bibl>
                </head>
                <p xml:id="d041l1" n="0|1">tumulus Partheniae virginis | et faculae Veneris in eo ardentis. | Viator et Genius colloquuntur</p>
                <p xml:id="d041l2" n="0|2">Viator</p>
                <l xml:id="d041l3" n="1">Quis, rogo, quis titulus? Fax num tabescit in urna?</l>
                <l xml:id="d041l4" n="2">Fax cuia est?</l>
                <p xml:id="d041l5" n="2|1">Genius</p>
                <l xml:id="d041l6" n="2" part="F">Veneris.</l>
                <p xml:id="d041l7" n="2|1">Viator</p>
                <l xml:id="d041l8" n="2" part="F">Urnula?</l>
                <p xml:id="d041l9" n="2|1">Genius</p>
                <l xml:id="d041l10" n="2" part="F">Parthenies.</l>
                <l xml:id="d041l11" n="3">Partheniae faculam Veneri dum surripit, urnae</l>
                <l xml:id="d041l12" n="4">Abdit et: "Hanc, inquit, ignibus ure tuis."</l>
                <l xml:id="d041l13" n="5">Tabuit ipsa suis fax ignibus intus abesa;</l>
                <l xml:id="d041l14" n="6">Hinc tumulus titulum virginitatis habet.</l>
                <l xml:id="d041l15" n="7">Parthenie iacet hic, Veneris fax hic quoque tabet,</l>
                <l xml:id="d041l16" n="8">Parthenie tituli ius habet et tumuli.</l>
                <lb/>
            </div1>
            <div1 xml:id="d042" type="section" decls="#md" met="E">
                <head>
                    <title>42</title>
                    <abbr>42</abbr>
                    <bibl source="digital">Marcello Montalto</bibl>
                </head>
                <p xml:id="d042l1" n="0|1">tumulus Rosciae puellae. | ipsa e tumulo loquitur</p>
                <l xml:id="d042l2" n="1">Ros mihi dat titulum, nomenque est Roscia nostrum;</l>
                <l xml:id="d042l3" n="2">Ros brevis est, brevis, heu, sic mihi vita fuit.</l>
                <l xml:id="d042l4" n="3">Rore madet tumulus, stillant et marmora rorem;</l>
                <l xml:id="d042l5" n="4">Roscia sum, me ros roscida et unda rigat.</l>
                <l xml:id="d042l6" n="5">Sed nec apes tumulo, verum insedere cicadae,</l>
                <l xml:id="d042l7" n="6">Stridulaque ad cineres, hei mihi, turba crepat.</l>
                <l xml:id="d042l8" n="7">Bruma mihi requies, aestas est poena sepultae,</l>
                <l xml:id="d042l9" n="8">Bruma quies, aestas est mihi supplicium.</l>
                <lb/>
            </div1>
            <div1 xml:id="d043" type="section" decls="#md" met="E">
                <head>
                    <title>43</title>
                    <abbr>43</abbr>
                    <bibl source="digital">Marcello Montalto</bibl>
                </head>
                <p xml:id="d043l1" n="0|1">tumulus Stellae Ferrariensis. | Pontanus ipse loquitur</p>
                <l xml:id="d043l2" n="1">Sit vati fas, Pierides, quae lucida fulget</l>
                <l xml:id="d043l3" n="2">Stella polo, hanc proprio condere sub tumulo.</l>
                <l xml:id="d043l4" n="3">Stella, tibi tumulus coelum est, haec te tegit urna,</l>
                <l xml:id="d043l5" n="4">Teque per et tumulus, te per et urna nitet:</l>
                <l xml:id="d043l6" n="5">Stella, nites urna, radios tibi et urna ministrat,</l>
                <l xml:id="d043l7" n="6">Praebet et hos tumulus, et tumulo ipsa nites;</l>
                <l xml:id="d043l8" n="7">At nec Stella iacet tumulo, sed splendet in urna,</l>
                <l xml:id="d043l9" n="8">Splendet et in tumulo, nam polus est tumulus.</l>
                <lb/>
            </div1>
            <div1 xml:id="d044" type="section" decls="#md" met="E">
                <head>
                    <title>44</title>
                    <abbr>44</abbr>
                    <bibl source="digital">Marcello Montalto</bibl>
                </head>
                <p xml:id="d044l1" n="0|1">tumulus Candidae virginis. | ipsa loquitur, Vates respondet</p>
                <p xml:id="d044l2" n="0|2">Candida</p>
                <l xml:id="d044l3" n="1">Nec me marmor habet, nec me tegit urna sepultam;</l>
                <l xml:id="d044l4" n="2">In niveas abii candida versa rosas.</l>
                <l xml:id="d044l5" n="3">Forte interque rosas interque ligustra quieram,</l>
                <l xml:id="d044l6" n="4">Aura fovet flatu, mater at ipsa sinu,</l>
                <l xml:id="d044l7" n="5">Pallida cum coelo nubes delapsa repente</l>
                <l xml:id="d044l8" n="6">Me rapit, inque auras dissipor ipsa leves;</l>
                <l xml:id="d044l9" n="7">Dum natam mater gremio, dum quaerit in ulnis,</l>
                <l xml:id="d044l10" n="8">Pro nata niveas reperit ecce rosas.</l>
                <l xml:id="d044l11" n="9">Ne mihi, ne lacrimas quisquam, ne munera donet,</l>
                <l xml:id="d044l12" n="10">At tumulos; horti sunt mihi nam tumuli.</l>
                <p xml:id="d044l13" n="10|1">Vates</p>
                <l xml:id="d044l14" n="11">O felix, cui vere rosae atque aestate sepulcrum</l>
                <l xml:id="d044l15" n="12">Sunt aurae, hinc flores fundis et hic Zephyros.</l>
                <lb/>
            </div1>
            <div1 xml:id="d045" type="section" decls="#md" met="E">
                <head>
                    <title>45</title>
                    <abbr>45</abbr>
                    <bibl source="digital">Marcello Montalto</bibl>
                </head>
                <p xml:id="d045l1" n="0|1">tumulus Viridellae puellae. | ipsamet dolens loquitur</p>
                <l xml:id="d045l2" n="1">In lapide est titulus Viridella, sed ipsa sepulcro</l>
                <l xml:id="d045l3" n="2">Devirui: heu, tumulus nomina falsa gerit.</l>
                <l xml:id="d045l4" n="3">Tabuit in cineres Viridella, colorque decorque</l>
                <l xml:id="d045l5" n="4">Nullus adest: heu, quid nomina vana iuvant?</l>
                <l xml:id="d045l6" n="5">Quin potius Cinerilla legar, Cinerilla sepulcro</l>
                <l xml:id="d045l7" n="6">Inscribar; periit nam viror atque vigor.</l>
                <l xml:id="d045l8" n="7">Nec titulo est Viridella, nec est Viridella sepulcro</l>
                <l xml:id="d045l9" n="8">Nomen: forma, vigor, denique nil superest.</l>
                <lb/>
            </div1>
            <div1 xml:id="d046" type="section" decls="#md" met="E">
                <head>
                    <title>46</title>
                    <abbr>46</abbr>
                    <bibl source="digital">Marcello Montalto</bibl>
                </head>
                <p xml:id="d046l1" n="0|1">tumulus Silvae puellae ruina ripae oppressae</p>
                <l xml:id="d046l2" n="1">Me tellus gravat ingenti divulsa ruina:</l>
                <l xml:id="d046l3" n="2">Pro tumulo mons est, quam gravis, heu, tumulus.</l>
                <l xml:id="d046l4" n="3">Incubuit tumulo rupes; haec ipsa sepulcrum</l>
                <l xml:id="d046l5" n="4">Hausta facit, miseros, hei mihi, quam tumulos.</l>
                <l xml:id="d046l6" n="5">Increvit tumulo frondenti vertice silva;</l>
                <l xml:id="d046l7" n="6">Silva mihi est tumulus, hei mihi, qui tumulus.</l>
                <l xml:id="d046l8" n="7">Qui mihi sit titulus, quae nomina silva docebit:</l>
                <l xml:id="d046l9" n="8">Silva mihi titulus, Silvaque nomen erat.</l>
                <lb/>
            </div1>
            <div1 xml:id="d047" type="section" decls="#md" met="E">
                <head>
                    <title>47</title>
                    <abbr>47</abbr>
                    <bibl source="digital">Marcello Montalto</bibl>
                </head>
                <p xml:id="d047l1" n="0|1">tumulus Pruinae puellae. ipsa loquitur</p>
                <l xml:id="d047l2" n="1">Nec mihi tristis hiems nocuit, nec saevior aestas,</l>
                <l xml:id="d047l3" n="2">Non terrae, aut tumidi vis inimica maris;</l>
                <l xml:id="d047l4" n="3">Tabida vis rapuit, rapuit violentia febris;</l>
                <l xml:id="d047l5" n="4">Delicui, ut rapido sole pruina liquet.</l>
                <l xml:id="d047l6" n="5">Heu nomen fatale; perinde ut sole pruina,</l>
                <l xml:id="d047l7" n="6">Sic ego pallenti tabe liquens perii.</l>
                <lb/>
            </div1>
            <div1 xml:id="d048" type="section" decls="#md" met="E">
                <head>
                    <title>48</title>
                    <abbr>48</abbr>
                    <bibl source="digital">Marcello Montalto</bibl>
                </head>
                <p xml:id="d048l1" n="0|1">tumulus Sulpitianae puellae. | Viator et Umbra colloquuntur</p>
                <p xml:id="d048l2" n="0|2">Viator</p>
                <l xml:id="d048l3" n="1">Dicite, custodes umbrae, quae tanta sepulcri</l>
                <l xml:id="d048l4" n="2">Cura est? Sollicitas curve smaragdus habet?</l>
                <p xml:id="d048l5" n="2|1">Umbra</p>
                <l xml:id="d048l6" n="3">Parce, hospes, vocitare umbras. Amathusides ipsae</l>
                <l xml:id="d048l7" n="4">Dicimur, et Veneri turba dicata sumus.</l>
                <l xml:id="d048l8" n="5">Hic nymphis defleta diu, plorata Camoenis,</l>
                <l xml:id="d048l9" n="6">Clamata et Veneri Sulpitiana iacet.</l>
                <l xml:id="d048l10" n="7">Deflerunt nymphae formam, gestusque Camoenae</l>
                <l xml:id="d048l11" n="8">Plorarunt teneros compositumque decus;</l>
                <l xml:id="d048l12" n="9">Clamavit Cytherea oculos oculisque pudorem</l>
                <l xml:id="d048l13" n="10">Suffusum et veneres per labra perque genas.</l>
                <l xml:id="d048l14" n="11">In frondem nymphae formam in floremque Camoenae</l>
                <l xml:id="d048l15" n="12">Rarum verterunt et sine labe decus,</l>
                <l xml:id="d048l16" n="13">Inclusit Cytherea oculos saepsitque smaragdo</l>
                <l xml:id="d048l17" n="14">Cumque his et veneres deliciasque suas,</l>
                <l xml:id="d048l18" n="15">Mox statuit nos custodes. Hinc cura sepulcri</l>
                <l xml:id="d048l19" n="16">Tanta est, sollicitas inde smaragdus habet.</l>
                <p xml:id="d048l20" n="16|1">Viator</p>
                <l xml:id="d048l21" n="17">Ferte, piae, dona haec, Amathusides, haecque smaragdo</l>
                <l xml:id="d048l22" n="18">Serta date, aeternos spiret et urna crocos.</l>
                <lb/>
            </div1>
            <div1 xml:id="d049" type="section" decls="#md" met="E">
                <head>
                    <title>49</title>
                    <abbr>49</abbr>
                    <bibl source="digital">Marcello Montalto</bibl>
                </head>
                <p xml:id="d049l1" n="0|1">tumulus Eumolpae servae. | Viator et Genius colloquuntur</p>
                <p xml:id="d049l2" n="0|2">Viator</p>
                <l xml:id="d049l3" n="1">Hos loculos, hos et tumulos, haec iura sepulcri</l>
                <l xml:id="d049l4" n="2">Ecquis habet Lemurum? Num Genius quis habet?</l>
                <p xml:id="d049l5" n="2|1">Genius</p>
                <l xml:id="d049l6" n="3">Ipsa fides habet et casti reverentia lecti</l>
                <l xml:id="d049l7" n="4">Hic, atque hic Genius mutua iura tenet.</l>
                <p xml:id="d049l8" n="4|1">Viator</p>
                <l xml:id="d049l9" n="5">Sic requies huic sit tumulo, quaenam umbra quiescit</l>
                <l xml:id="d049l10" n="6">In loculis? Cineres cuius et urna tegit?</l>
                <p xml:id="d049l11" n="6|1">Genius</p>
                <l xml:id="d049l12" n="7">Sarmatis hic Eumolpa iacet, quae nupta marito</l>
                <l xml:id="d049l13" n="8">Eripitur, siculo captaque servit hero,</l>
                <l xml:id="d049l14" n="9">Cuius dum fugit amplexus renuitque cubile,</l>
                <l xml:id="d049l15" n="10">Praeceps de summa se iacit ausa domo.</l>
                <l xml:id="d049l16" n="11">Labentem simul excipimus, positamque feretro</l>
                <l xml:id="d049l17" n="12">Condimus, et castis assumus hinc loculis.</l>
                <p xml:id="d049l18" n="12|1">Viator</p>
                <l xml:id="d049l19" n="13">Hos, Eumolpa, tibi flores, haec serta dicamus,</l>
                <l xml:id="d049l20" n="14">Famaque sit cineri semper amica tuo;</l>
                <l xml:id="d049l21" n="15">Vos quoque, felices Genii, celebrate iacentem,</l>
                <l xml:id="d049l22" n="16">Et facti memorem reddite notitiam.</l>
                <lb/>
            </div1>
            <div1 xml:id="d050" type="section" decls="#md" met="E">
                <head>
                    <title>50</title>
                    <abbr>50</abbr>
                    <bibl source="digital">Marcello Montalto</bibl>
                </head>
                <p xml:id="d050l1" n="0|1">Dryastidis nymphae querela a rusticis caesae. | Viator et Umbra colloquuntur</p>
                <p xml:id="d050l2" n="0|2">Viator</p>
                <l xml:id="d050l3" n="1">Quaenam illa est igni e medio flammisque querela?</l>
                <l xml:id="d050l4" n="2">Qui gemitus? Miserae virginis anne sonus?</l>
                <l xml:id="d050l5" n="3">Virginis ah miserae vox illa est. Sic tibi, virgo,</l>
                <l xml:id="d050l6" n="4">Sit requies, gemitus causa nec ulla tui;</l>
                <l xml:id="d050l7" n="5">Dic, age, quaenam ipsa es? Tantae quae causa querelae?</l>
                <l xml:id="d050l8" n="6">Cur tantus medio surgit ab igne dolor?</l>
                <p xml:id="d050l9" n="6|1">Umbra</p>
                <l xml:id="d050l10" n="7">Rustica sum nemoris generosi nympha Driastis,</l>
                <l xml:id="d050l11" n="8">Felix glande, ferax umbrae et opaca comis.</l>
                <l xml:id="d050l12" n="9">Inter Hamadryadas regnabam prima sorores,</l>
                <l xml:id="d050l13" n="10">Primus honor mensae, gloria prima chori.</l>
                <l xml:id="d050l14" n="11">Invidiae fuimus. Fauni mea regna bicornes</l>
                <l xml:id="d050l15" n="12">Invadunt, Fauni prodigiosa cohors,</l>
                <l xml:id="d050l16" n="13">Agrestumque manus armant. Mea caeditur ilex</l>
                <l xml:id="d050l17" n="14">Atque acer atque abies, denique caedor ego;</l>
                <l xml:id="d050l18" n="15">Immittuntque ignes, uror venerabile numen;</l>
                <l xml:id="d050l19" n="16">Dum loquor, heu, miserae viscera adusta crepant;</l>
                <l xml:id="d050l20" n="17">Et ferro mecum, saevis mecum ignibus actum est.</l>
                <l xml:id="d050l21" n="18">Hinc lacrimae et gemitus, inde querela venit.</l>
                <p xml:id="d050l22" n="18|1">Viator</p>
                <l xml:id="d050l23" n="19">Qui Croesi extinxit flammas violentior himber,</l>
                <l xml:id="d050l24" n="20">Ille idem extinguat, moesta Dryasti, tuas,</l>
                <l xml:id="d050l25" n="21">Et tibi succurrant Hyades pluvialibus astris,</l>
                <l xml:id="d050l26" n="22">Nimbosusque suas funditet Auster aquas.</l>
                <lb/>
            </div1>
            <div1 xml:id="d051" type="section" decls="#md" met="E">
                <head>
                    <title>51</title>
                    <abbr>51</abbr>
                    <bibl source="digital">Marcello Montalto</bibl>
                </head>
                <p xml:id="d051l1" n="0|1">tumulus Ielseminae puellae in florem versae. | Genius loquitur</p>
                <l xml:id="d051l2" n="1">Parce, hospes, violis, manes ne laede sepultos.</l>
                <l xml:id="d051l3" n="2">Si nescis, flores hi quoque numen habent.</l>
                <l xml:id="d051l4" n="3">Quae violae nunc sunt, fuit olim culta puella,</l>
                <l xml:id="d051l5" n="4">Vota parum felix solvere quae nequiit.</l>
                <l xml:id="d051l6" n="5">Voverat amplexus primos atque oscula prima</l>
                <l xml:id="d051l7" n="6">Et primos flores haec, Hymenaee, tibi.</l>
                <l xml:id="d051l8" n="7">Non passa est Lachesis. Miseri posuere parentes</l>
                <l xml:id="d051l9" n="8">In tumulo, et moestis thura dedere focis;</l>
                <l xml:id="d051l10" n="9">Certarant quaeque ora rosis, quaeque oscula gemmis,</l>
                <l xml:id="d051l11" n="10">Atque oculi, per quas bella parabat Amor,</l>
                <l xml:id="d051l12" n="11">Tabuerant (immane nefas) tenuesque papillae,</l>
                <l xml:id="d051l13" n="12">Scilicet optasset quas Cytherea sibi.</l>
                <l xml:id="d051l14" n="13">Tum memor ipse sibi votos Hymenaeus amores</l>
                <l xml:id="d051l15" n="14">Transtulit in florem corpora versa novum.</l>
                <l xml:id="d051l16" n="15">Pro cute subriguit cortex, proque ossibus haesit</l>
                <l xml:id="d051l17" n="16">Stipes et e fibris fibra renata sua est;</l>
                <l xml:id="d051l18" n="17">Plurima quae fuerat nymphae coma, plurima mansit</l>
                <l xml:id="d051l19" n="18">Et densum foliis praebet opaca nemus;</l>
                <l xml:id="d051l20" n="19">Sparsus et in toto fuerat qui corpore candor,</l>
                <l xml:id="d051l21" n="20">Nunc multo nivei floris honore nitet.</l>
                <l xml:id="d051l22" n="21">Mansit odor mansitque alio sub corpore nomen:</l>
                <l xml:id="d051l23" n="22">Hoc voti pretium dia puella tulit.</l>
                <l xml:id="d051l24" n="23">Ielsemina fuit nomen; flos dictus ab illo est.</l>
                <l xml:id="d051l25" n="24">Quisquis amas, tumulo parce, nemusque cole.</l>
            </div1>
        </body>
    </text>
</TEI>
