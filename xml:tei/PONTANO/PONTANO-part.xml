<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="PONTANO-part">
                    <title>Parthenopeus</title>
                    <title type="short">Parthenopeus</title>
                    <abbr>Parthen.</abbr>
                    <bibl>B. Soldati, 1902</bibl>
                </title>
                <author xml:id="PONTANO" n="165.000">
                    <name>Pontano, Giovanni Gioviano</name>
                    <date>Cerreto di Spoleto 1429 - Napoli 1503</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Giovanni Gioviano Pontano</persName>
                    <abbr>PONTANO</abbr>
                </author>
                <respStmt>
                    <resp>Reference basis text</resp>
                    <name>B. Soldati, 1902</name>
                </respStmt>
            </titleStmt>
            <extent>
                <measure unit="words" quantity="10467">10467</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>B. Soldati, 1902</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>5.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="various">
                <head>
                    <title>1</title>
                    <abbr>1</abbr>
                    <bibl source="digital">Marcello Montalto</bibl>
                </head>
                <div2 xml:id="001c001" type="carmen" met="F">
                    <head>
                        <abbr>1</abbr>
                    </head>
                    <p xml:id="d001l1" n="tit.">1. librum alloquitur</p>
                    <l xml:id="d001l2" n="1">I munus lepido meo sodali</l>
                    <l xml:id="d001l3" n="2">Non dura nimium, libelle, fronte,</l>
                    <l xml:id="d001l4" n="3">Sed qualem tenerae volunt puellae</l>
                    <l xml:id="d001l5" n="4">Inter blanditias iocosque molles</l>
                    <l xml:id="d001l6" n="5">Caris coniugibus suis inesse.</l>
                    <l xml:id="d001l7" n="6">Legem versiculis dedere nostris</l>
                    <l xml:id="d001l8" n="7">Aetas et male sobrius magister,</l>
                    <l xml:id="d001l9" n="8">Ut tantum teneras ament puellas,</l>
                    <l xml:id="d001l10" n="9">Ut sint virginibus nihil molesti,</l>
                    <l xml:id="d001l11" n="10">Ut molles, lepidi, leves, iocosi;</l>
                    <l xml:id="d001l12" n="11">Quos uxor canat in sinu mariti,</l>
                    <l xml:id="d001l13" n="12">Quos coniux legat in sinu puellae,</l>
                    <l xml:id="d001l14" n="13">Quos discant pueri, senes et ipsi,</l>
                    <l xml:id="d001l15" n="14">Siqui sunt pueris ineptiores,</l>
                    <l xml:id="d001l16" n="15">Et castos fugiunt timentque versus.</l>
                    <l xml:id="d001l17" n="16">Nunc ad te redeo, libelle. Felix,</l>
                    <l xml:id="d001l18" n="17">I felix, pete nobilem sodalem</l>
                    <l xml:id="d001l19" n="18">Inter nequitias amoris omnes</l>
                    <l xml:id="d001l20" n="19">Ludentem in gremio suae Cicellae,</l>
                    <l xml:id="d001l21" n="20">Cuius lacteolo sinu tumenti</l>
                    <l xml:id="d001l22" n="21">Surgunt aureolae due papillae,</l>
                    <l xml:id="d001l23" n="22">Quas fecit manibus suis Cupido</l>
                    <l xml:id="d001l24" n="23">Maternas imitatus ipse mammas.</l>
                    <l xml:id="d001l25" n="24">O quid coniuge dulcius venusta,</l>
                    <l xml:id="d001l26" n="25">Aut quid carius optimo marito,</l>
                    <l xml:id="d001l27" n="26">Quales sunt Miniatus et Cicella?</l>
                    <l xml:id="d001l28" n="27">Sed ne te nimium morer, libelle,</l>
                    <l xml:id="d001l29" n="28">Festina Miniatum adire nostrum,</l>
                    <l xml:id="d001l30" n="29">Qui te tam facili videbit ore,</l>
                    <l xml:id="d001l31" n="30">Ut post millia basiationum</l>
                    <l xml:id="d001l32" n="31">Dignum te faciat sinu Cicellae.</l>
                    <l xml:id="d001l33" n="32">Hanc tu malueris, libelle, sedem,</l>
                    <l xml:id="d001l34" n="33">Quam si scrinia regis ampla dentur.</l>
                    <lb/>
                </div2>
                <div2 xml:id="001c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d001l35" n="tit.">2. ad Fanniam</p>
                    <l xml:id="d001l36" n="1">Candidior nivea Veneris, mea Fannia, planta es,</l>
                    <l xml:id="d001l37" n="2">Et Charitum tenero lactea crure magis,</l>
                    <l xml:id="d001l38" n="3">Aurorae praelata coma, praelata nitore;</l>
                    <l xml:id="d001l39" n="4">Hebe munditiis cesserit ipsa tuis,</l>
                    <l xml:id="d001l40" n="5">Cesserit aspectu Lede, Hermioneque papillis,</l>
                    <l xml:id="d001l41" n="6">Flora genis, cedat Tyndaris ore tibi;</l>
                    <l xml:id="d001l42" n="7">Nigraque formoso furata es lumina Amori,</l>
                    <l xml:id="d001l43" n="8">Et per te caecus dicitur ille puer.</l>
                    <l xml:id="d001l44" n="9">Naiadum illecebris cum sis lascivior, et sit</l>
                    <l xml:id="d001l45" n="10">Usque comes dictis gratia blanda tuis,</l>
                    <l xml:id="d001l46" n="11">Ambrosia hinc teneris stillat tibi roscida labris,</l>
                    <l xml:id="d001l47" n="12">Ambrosia hinc roseo spirat ab ore tibi.</l>
                    <l xml:id="d001l48" n="13">Huius in amplexus, superi, properate. Sed ipse</l>
                    <l xml:id="d001l49" n="14">Praeveniam, nec tu, bella puella, neges.</l>
                    <l xml:id="d001l50" n="15">Magna peti fateor; verum mihi magna petenti</l>
                    <l xml:id="d001l51" n="16">Contingat niveo pectore posse frui.</l>
                    <l xml:id="d001l52" n="17">O mihi si liceat partes tractare latentis:</l>
                    <l xml:id="d001l53" n="18">Cedite, di; hac vincam conditione deos.</l>
                    <l xml:id="d001l54" n="19">O bona non tractanda homini, bona digna rapina</l>
                    <l xml:id="d001l55" n="20">Coelicolum, superis o bona digna locis.</l>
                    <l xml:id="d001l56" n="21">Deficio: gelidis suffundite tempora lymphis.</l>
                    <l xml:id="d001l57" n="22">O desiderii lenta cupido mei.</l>
                    <lb/>
                </div2>
                <div2 xml:id="001c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d001l58" n="tit.">3. carmen nocturnum ad fores puellae</p>
                    <l xml:id="d001l59" n="1">Sic mihi crudeles isti placentur ocelli,</l>
                    <l xml:id="d001l60" n="2">Qui me luminibus surripuere suis,</l>
                    <l xml:id="d001l61" n="3">Ut nulla e cunctis aeque formosa puella est,</l>
                    <l xml:id="d001l62" n="4">Nec quae sit misero tantum adamata mihi.</l>
                    <l xml:id="d001l63" n="5">Nil formae natura tuae, nil cura negavit,</l>
                    <l xml:id="d001l64" n="6">Una superciliis si tibi dempta nota.</l>
                    <l xml:id="d001l65" n="7">Nam, quamvis molli semper sis dedita amori,</l>
                    <l xml:id="d001l66" n="8">Nulla proterva magis, nulla benigna minus;</l>
                    <l xml:id="d001l67" n="9">Cum tibi sint placidi mores, sint mitia corda,</l>
                    <l xml:id="d001l68" n="10">Nulla benigna minus, difficilisque magis.</l>
                    <l xml:id="d001l69" n="11">Nam quid dura tuum sic me contemnis amantem,</l>
                    <l xml:id="d001l70" n="12">Neglectumque tuas despicis ante fores?</l>
                    <l xml:id="d001l71" n="13">Ipsa fugat primas nox intempesta tenebras,</l>
                    <l xml:id="d001l72" n="14">Nulla tamen nostro mota dolore venis;</l>
                    <l xml:id="d001l73" n="15">Frigida saevit hiems, immitis et ingruit aer,</l>
                    <l xml:id="d001l74" n="16">Exclusum pateris me tamen esse foris.</l>
                    <l xml:id="d001l75" n="17">Fannia, solve fores, mea Fannia, Fannia, quaeso,</l>
                    <l xml:id="d001l76" n="18">Solve fores, quaeso, Fannia, solve fores,</l>
                    <l xml:id="d001l77" n="19">Et me, quem gelidus Boreas contraxit et himber,</l>
                    <l xml:id="d001l78" n="20">In tepido foveas, dulcis amica, sinu.</l>
                    <l xml:id="d001l79" n="21">Quod rogo, nec magnum est; et amor sibi mutua poscit,</l>
                    <l xml:id="d001l80" n="22">Mutuaque amplexus gaudia poscit hiems.</l>
                    <l xml:id="d001l81" n="23">At tu, quae dominae servas dilecta cubile,</l>
                    <l xml:id="d001l82" n="24">Me miserum, dormis scita Lepilli diu.</l>
                    <l xml:id="d001l83" n="25">Si dormis, tibi sit facilis somnusque quiesque,</l>
                    <l xml:id="d001l84" n="26">Sin vigilas, posti, te rogo, deme seram:</l>
                    <l xml:id="d001l85" n="27">Scis etenim, quid noster amor, quid spes mea de te,</l>
                    <l xml:id="d001l86" n="28">Quid mihi promittat, quae tibi tanta fides.</l>
                    <l xml:id="d001l87" n="29">Me miserum, dormis nimium iucunda Lepilli;</l>
                    <l xml:id="d001l88" n="30">Surge, age, de molli surge Lepilli toro,</l>
                    <l xml:id="d001l89" n="31">Nam se quamprimum terris lux candida praefert,</l>
                    <l xml:id="d001l90" n="32">Seque dies roseo suscitat oceano.</l>
                    <l xml:id="d001l91" n="33">Sed tibi quid feci, crudelis somne? Quid, inquam,</l>
                    <l xml:id="d001l92" n="34">Dure, meas frangis, somnule, delitias?</l>
                    <l xml:id="d001l93" n="35">Te decuit, nostris olim devicte querelis,</l>
                    <l xml:id="d001l94" n="36">Lumina iam dominae deseruisse meae.</l>
                    <l xml:id="d001l95" n="37">Anne deum mentes, an livor numina vexat,</l>
                    <l xml:id="d001l96" n="38">Quos iuvat et nostra commoditate frui?</l>
                    <l xml:id="d001l97" n="39">Nam te, si invidia, crudelis somne, vacares,</l>
                    <l xml:id="d001l98" n="40">Par fuerit mores noctis habere bonos:</l>
                    <l xml:id="d001l99" n="41">Nox facilem cupido semper se praebet amanti,</l>
                    <l xml:id="d001l100" n="42">Nox iuvenum curis obsequiosa favet,</l>
                    <l xml:id="d001l101" n="43">Illa meos quotiens custodem fallere iussos</l>
                    <l xml:id="d001l102" n="44">Clam tulit ad lectum, quo iacet illa, pedes,</l>
                    <l xml:id="d001l103" n="45">Et quotiens, vigili quamvis cum matre iaceret,</l>
                    <l xml:id="d001l104" n="46">Illa meo foemori iunxit amica foemur.</l>
                    <l xml:id="d001l105" n="47">At tibi, somne, tuis semper sopor absit ocellis</l>
                    <l xml:id="d001l106" n="48">Imprecor, et semper lumina aperta geras,</l>
                    <l xml:id="d001l107" n="49">Quaeque papavereis tecum fers pocula succis</l>
                    <l xml:id="d001l108" n="50">Rupta cadant, et sis pervigil ipse diu.</l>
                    <l xml:id="d001l109" n="51">Salve difficili subnixus, pessule, posti,</l>
                    <l xml:id="d001l110" n="52">Limina quaeque tua claudis, iniqua sera,</l>
                    <l xml:id="d001l111" n="53">Vos mihi nunc faciles aditus praestate roganti,</l>
                    <l xml:id="d001l112" n="54">Ad dominamque meam pandite qua sit iter:</l>
                    <l xml:id="d001l113" n="55">Vos ego panchaeo supplex venerabor odore,</l>
                    <l xml:id="d001l114" n="56">Floribus e vernis pictaque serta dabo,</l>
                    <l xml:id="d001l115" n="57">Vobis myrteolo spargam de flore liquorem,</l>
                    <l xml:id="d001l116" n="58">Vobis de roseo lympha madore fluet.</l>
                    <l xml:id="d001l117" n="59">O male, quod fletu nequicquam absumor inani,</l>
                    <l xml:id="d001l118" n="60">Despectasque meas, pessule lente, preces.</l>
                    <l xml:id="d001l119" n="61">Sic tibi nec longae caries nec ruga senectae</l>
                    <l xml:id="d001l120" n="62">Officiat, nec te sentiat ignis edax,</l>
                    <l xml:id="d001l121" n="63">Sic tibi nec raucae stridet quae lamina serrae,</l>
                    <l xml:id="d001l122" n="64">Nec queat ulla tibi saeva nocere manus,</l>
                    <l xml:id="d001l123" n="65">Furtivus clauso sensim te subtrahe posti,</l>
                    <l xml:id="d001l124" n="66">Ut pateat moto cardine laxa foris.</l>
                    <l xml:id="d001l125" n="67">Sed mihi quid lacrimae prosunt? Quid vota precesve?</l>
                    <l xml:id="d001l126" n="68">Roboribus duris nulla subest pietas.</l>
                    <l xml:id="d001l127" n="69">Crudeles postes, crudelis ianua, tuque</l>
                    <l xml:id="d001l128" n="70">Tam male grate meis, pessule, delitiis,</l>
                    <l xml:id="d001l129" n="71">Vos situs obducat, vobis non aequa securis</l>
                    <l xml:id="d001l130" n="72">Saeviat, et cuneis instet acerba manus,</l>
                    <l xml:id="d001l131" n="73">In vos irati procursent undique amantes,</l>
                    <l xml:id="d001l132" n="74">Ingerat hic lapides, inferat ille faces.</l>
                    <l xml:id="d001l133" n="75">Ergo, ubi tam durae consumpsi tempora noctis,</l>
                    <l xml:id="d001l134" n="76">Mortua quid prodest membra referre domum?</l>
                    <l xml:id="d001l135" n="77">Hic moriar, sit et haec mihi funeris auctor acerbi</l>
                    <l xml:id="d001l136" n="78">Ianua, sint tumulus limina et ipsa meus.</l>
                    <lb/>
                </div2>
                <div2 xml:id="001c004" type="carmen" met="G1">
                    <head>
                        <abbr>4</abbr>
                    </head>
                    <p xml:id="d001l137" n="tit.">4. ad Fanniam</p>
                    <l xml:id="d001l138" n="1">Puella molli delicatior rosa,</l>
                    <l xml:id="d001l139" n="2">Quam vernus aer parturit</l>
                    <l xml:id="d001l140" n="3">Dulcique rore Memnonis nigri parens</l>
                    <l xml:id="d001l141" n="4">Rigat suavi in hortulo,</l>
                    <l xml:id="d001l142" n="5">Quae mane primo roscidis cinctos foliis</l>
                    <l xml:id="d001l143" n="6">Ornat nitentes ramulos;</l>
                    <l xml:id="d001l144" n="7">Ubi rubentem gemmeos scandens equos</l>
                    <l xml:id="d001l145" n="8">Phoebus peragrat aethera,</l>
                    <l xml:id="d001l146" n="9">Tunc languidi floris breve et moriens decus</l>
                    <l xml:id="d001l147" n="10">Comas reflectit lassulas;</l>
                    <l xml:id="d001l148" n="11">Mox prona nudo decidit cacumine</l>
                    <l xml:id="d001l149" n="12">Honorque tam brevis perit.</l>
                    <l xml:id="d001l150" n="13">Sic forma primis floret annis; indecens</l>
                    <l xml:id="d001l151" n="14">Ubi senectus advenit,</l>
                    <l xml:id="d001l152" n="15">Heu languet oris aurei nitens color,</l>
                    <l xml:id="d001l153" n="16">Quod ruga turpis exarat,</l>
                    <l xml:id="d001l154" n="17">Perit comarum fulgor, et frontis decus,</l>
                    <l xml:id="d001l155" n="18">Dentesque flavent candidi,</l>
                    <l xml:id="d001l156" n="19">Pectus papillis invenustum languidis</l>
                    <l xml:id="d001l157" n="20">Sinus recondet sordidus,</l>
                    <l xml:id="d001l158" n="21">Quod nunc heois lucidum gemmis nitet,</l>
                    <l xml:id="d001l159" n="22">Tenuisque vestit fascia.</l>
                    <l xml:id="d001l160" n="23">Nullas amantis audies moesti preces</l>
                    <l xml:id="d001l161" n="24">Duram querentis ianuam,</l>
                    <l xml:id="d001l162" n="25">Non serta lentis fixa cernes postibus</l>
                    <l xml:id="d001l163" n="26">Exclusi amantis munera;</l>
                    <l xml:id="d001l164" n="27">Sed sola noctes frigido cubans toro</l>
                    <l xml:id="d001l165" n="28">Nulli petita conteres.</l>
                    <l xml:id="d001l166" n="29">Quin hoc iuventae floridum atque dulce ver</l>
                    <l xml:id="d001l167" n="30">Brevemque florem carpimus;</l>
                    <l xml:id="d001l168" n="31">Post lustra quinque iam senectus incipit</l>
                    <l xml:id="d001l169" n="32">Latensque surrepit modo.</l>
                    <l xml:id="d001l170" n="33">Quare, meorum o aura suavis ignium,</l>
                    <l xml:id="d001l171" n="34">Dies agamus candidos,</l>
                    <l xml:id="d001l172" n="35">Noctesque divae conteramus integras,</l>
                    <l xml:id="d001l173" n="36">Que mane lucet Hesperos.</l>
                    <lb/>
                </div2>
                <div2 xml:id="001c005" type="carmen" met="F">
                    <head>
                        <abbr>5</abbr>
                    </head>
                    <p xml:id="d001l174" n="tit.">5. ad pueros de columba</p>
                    <l xml:id="d001l175" n="1">Cui vestrum niveam meam columbam</l>
                    <l xml:id="d001l176" n="2">Donabo, o pueri? Tibine, Iuli,</l>
                    <l xml:id="d001l177" n="3">Num, Coeli, tibi, num tibi, Nearche?</l>
                    <l xml:id="d001l178" n="4">Non vobis dabimus, mali cinaedi;</l>
                    <l xml:id="d001l179" n="5">Non vos munere tam elegante digni.</l>
                    <l xml:id="d001l180" n="6">Quin ite, illepidi atque inelegantes;</l>
                    <l xml:id="d001l181" n="7">Ales nam Veneris nitore gaudet,</l>
                    <l xml:id="d001l182" n="8">Odit sorditiem inficetiasque,</l>
                    <l xml:id="d001l183" n="9">Insulsos fugit et parum venustos.</l>
                    <l xml:id="d001l184" n="10">Sed cuinam cupis, o columba, munus</l>
                    <l xml:id="d001l185" n="11">Deferri? Scio; nam meam puellam</l>
                    <l xml:id="d001l186" n="12">Amas plus oculis tuis, nec ulla</l>
                    <l xml:id="d001l187" n="13">Vivit mundior elegantiorve.</l>
                    <l xml:id="d001l188" n="14">Haec te in delitiis habebit, haec te</l>
                    <l xml:id="d001l189" n="15">Praeponet nitidis suis ocellis,</l>
                    <l xml:id="d001l190" n="16">Nec tanti faciet suam sororem.</l>
                    <l xml:id="d001l191" n="17">Huius tu in gremio beata ludes,</l>
                    <l xml:id="d001l192" n="18">Et circumsiliens manus sinumque</l>
                    <l xml:id="d001l193" n="19">Interdum aureolas petes papillas.</l>
                    <l xml:id="d001l194" n="20">Verum tunc caveas, proterva ne sis;</l>
                    <l xml:id="d001l195" n="21">Nam poenas dabis et quidem severas,</l>
                    <l xml:id="d001l196" n="22">Tantillum modo tam venusta poma</l>
                    <l xml:id="d001l197" n="23">De tactu vities: et est Diones</l>
                    <l xml:id="d001l198" n="24">Tutelae hortulus ille dedicatus;</l>
                    <l xml:id="d001l199" n="25">Numen laedere tu tuum caveto.</l>
                    <l xml:id="d001l200" n="26">Impune hoc facies, volente diva,</l>
                    <l xml:id="d001l201" n="27">Ut, cum te roseo ore suaviatur</l>
                    <l xml:id="d001l202" n="28">Rostrum purpureis premens labellis,</l>
                    <l xml:id="d001l203" n="29">Mellitam rapias iocosa linguam,</l>
                    <l xml:id="d001l204" n="30">Et tot basia totque basiabis,</l>
                    <l xml:id="d001l205" n="31">Donec nectarei fluant liquores.</l>
                    <lb/>
                </div2>
                <div2 xml:id="001c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d001l206" n="tit.">6. queritur de ingenii tenuitate</p>
                    <l xml:id="d001l207" n="1">Aerii montes et mollia prata nemusque</l>
                    <l xml:id="d001l208" n="2">Et vos carminibus flumina nota meis,</l>
                    <l xml:id="d001l209" n="3">Quod me tam gracilem voluistis ferre poetam,</l>
                    <l xml:id="d001l210" n="4">Indignor, magnae laudis amore calens.</l>
                    <l xml:id="d001l211" n="5">Nam mihi iam pridem tenues agitantur amores,</l>
                    <l xml:id="d001l212" n="6">Attritamque sequor vatibus ipse viam,</l>
                    <l xml:id="d001l213" n="7">Intactos ausus necdum contingere fontes</l>
                    <l xml:id="d001l214" n="8">Arduus et summi carpere montis iter</l>
                    <l xml:id="d001l215" n="9">Hic, ubi pierio recubans Lucretius antro</l>
                    <l xml:id="d001l216" n="10">Concinuit latio carmina digna sono,</l>
                    <l xml:id="d001l217" n="11">Ac rarum siculus foecundo pectore vates</l>
                    <l xml:id="d001l218" n="12">Rerum naturae condidit auctor opus.</l>
                    <l xml:id="d001l219" n="13">Sed tamen, ante diem quicquid properatur, acerbum est,</l>
                    <l xml:id="d001l220" n="14">Maturumque suo tempore quicquid erit;</l>
                    <l xml:id="d001l221" n="15">Omnia fert aetas, et perficit omnia tempus,</l>
                    <l xml:id="d001l222" n="16">Nec serum quicquam tempus et hora ferunt.</l>
                    <l xml:id="d001l223" n="17">Prima velim teneris intendat amoribus aetas,</l>
                    <l xml:id="d001l224" n="18">Cantet et ad citharam nostra Camoena suam,</l>
                    <l xml:id="d001l225" n="19">Ac primum teneros miretur Fannia versus,</l>
                    <l xml:id="d001l226" n="20">Quos mea demulcens pectora dictat Amor,</l>
                    <l xml:id="d001l227" n="21">Lascivumque prius me sentiat Umbria vatem,</l>
                    <l xml:id="d001l228" n="22">Gaudeat et nostro carmine lector amans.</l>
                    <l xml:id="d001l229" n="23">Sera meis veniet, veniet si fama libellis,</l>
                    <l xml:id="d001l230" n="24">In pretio cum sit nostra senecta suo.</l>
                    <l xml:id="d001l231" n="25">Tunc ego castalias (vivam modo) pronus ad undas</l>
                    <l xml:id="d001l232" n="26">Perfundam sancto labra liquore senex,</l>
                    <l xml:id="d001l233" n="27">Quatuor et referam digesta elementa figuris,</l>
                    <l xml:id="d001l234" n="28">Primum ignis, post hunc aeris esse locum,</l>
                    <l xml:id="d001l235" n="29">Terra sit ut media mundi regione locata</l>
                    <l xml:id="d001l236" n="30">Nixa suis opibus, pondere tuta suo,</l>
                    <l xml:id="d001l237" n="31">Intervalla tenens distantia partibus aeque</l>
                    <l xml:id="d001l238" n="32">Bruta quidem et solido sorte recepta loco,</l>
                    <l xml:id="d001l239" n="33">Quam pater oceanus spumantibus abluit undis</l>
                    <l xml:id="d001l240" n="34">Amplectens, medio dissociatque freto;</l>
                    <l xml:id="d001l241" n="35">Sint duo praeterea, quorum sullimis ab Arcto,</l>
                    <l xml:id="d001l242" n="36">Imus ab opposito dicitur axe polus;</l>
                    <l xml:id="d001l243" n="37">Hos circum immensi volvatur machina mundi,</l>
                    <l xml:id="d001l244" n="38">Nec tamen impositum sentiat axis honus;</l>
                    <l xml:id="d001l245" n="39">Denique gignendis quaenam sint semina rebus,</l>
                    <l xml:id="d001l246" n="40">Unde suos ortus edita quaeque trahant,</l>
                    <l xml:id="d001l247" n="41">Unde pavor cervis, rabies atque ira leonum,</l>
                    <l xml:id="d001l248" n="42">Raucaque cur cornix, et bene cantet olor;</l>
                    <l xml:id="d001l249" n="43">Quid calidi fontes himbri, quid noctibus Ammon</l>
                    <l xml:id="d001l250" n="44">Ferveat et medio frigeat usque die;</l>
                    <l xml:id="d001l251" n="45">Quem dederit rebus finem natura creandis,</l>
                    <l xml:id="d001l252" n="46">Centauri nunquid, Scylla vel esse queant,</l>
                    <l xml:id="d001l253" n="47">Cur non luna suo, sed fratris luceat igni,</l>
                    <l xml:id="d001l254" n="48">Quid vehat et Procyon, quid vehat ortus Equi.</l>
                    <l xml:id="d001l255" n="49">Felices animae fatis melioribus usae,</l>
                    <l xml:id="d001l256" n="50">Cura quibus primis talia nosse fuit;</l>
                    <l xml:id="d001l257" n="51">Non illis studium gemmae, non dira cupido,</l>
                    <l xml:id="d001l258" n="52">Divitis aut auri perniciosa sitis,</l>
                    <l xml:id="d001l259" n="53">Sed superum casto rimabant pectore templum;</l>
                    <l xml:id="d001l260" n="54">Quis superis nunc est vita beata locis.</l>
                    <l xml:id="d001l261" n="55">At mihi servitium et tristis iam vita paratur,</l>
                    <l xml:id="d001l262" n="56">Illaque libertas pristina surripitur,</l>
                    <l xml:id="d001l263" n="57">Immatura meae nec parcunt fata iuventae.</l>
                    <l xml:id="d001l264" n="58">Ne peream, tu me, Fannia cara, iuva.</l>
                    <lb/>
                </div2>
                <div2 xml:id="001c007" type="carmen" met="S1">
                    <head>
                        <abbr>7</abbr>
                    </head>
                    <p xml:id="d001l265" n="tit.">7. hymnus in noctem</p>
                    <l xml:id="d001l266" n="1">Nox amoris conscia, quae furenti</l>
                    <l xml:id="d001l267" n="2">Ducis optatam iuveni puellam,</l>
                    <l xml:id="d001l268" n="3">Grata dis magnis et amica blandae,</l>
                    <l xml:id="d001l269" n="4" met="A">Nox bona, lunae,</l>
                    <l xml:id="d001l270" n="5">Quam colunt unam Geniusque Hymenque</l>
                    <l xml:id="d001l271" n="6">Et suo gaudens Erycina nato,</l>
                    <l xml:id="d001l272" n="7">Cum ferus diras acuit sagittas</l>
                    <l xml:id="d001l273" n="8" met="A">Tendit et arcum;</l>
                    <l xml:id="d001l274" n="9">O voluptatis comes et ministra,</l>
                    <l xml:id="d001l275" n="10">Quae bona ex te fert thalamus torusque,</l>
                    <l xml:id="d001l276" n="11">Quas sopor fert illecebras iocosque</l>
                    <l xml:id="d001l277" n="12" met="A">Delitiasque,</l>
                    <l xml:id="d001l278" n="13">Quas simul iuncti faciunt amantes</l>
                    <l xml:id="d001l279" n="14">Inter amplexus trepidumque murmur,</l>
                    <l xml:id="d001l280" n="15">Inter et ludos tenerasque rixas,</l>
                    <l xml:id="d001l281" n="16" met="A">Dum furit ardor,</l>
                    <l xml:id="d001l282" n="17">Dum micant linguis, animaeque florem</l>
                    <l xml:id="d001l283" n="18">Ore deducunt querulo, parique</l>
                    <l xml:id="d001l284" n="19">Concidunt motu, resoluta postquam</l>
                    <l xml:id="d001l285" n="20" met="A">Grata libido est.</l>
                    <l xml:id="d001l286" n="21">Tu quies rerum hominumque sola,</l>
                    <l xml:id="d001l287" n="22">Tu graves curas et amara fessae</l>
                    <l xml:id="d001l288" n="23">Amoves menti, et refoves benigno</l>
                    <l xml:id="d001l289" n="24" met="A">Pectora somno;</l>
                    <l xml:id="d001l290" n="25">Tu redis mundo redimita frontem</l>
                    <l xml:id="d001l291" n="26">Siderum sertis, reficisque grato</l>
                    <l xml:id="d001l292" n="27">Rore perfundens violaria, agros</l>
                    <l xml:id="d001l293" n="28" met="A">Frugibus exples.</l>
                    <l xml:id="d001l294" n="29">Da meis finem, dea magna, votis,</l>
                    <l xml:id="d001l295" n="30">Et quod optamus, liceat potiri,</l>
                    <l xml:id="d001l296" n="31">Ne voret tristis penitus calentes</l>
                    <l xml:id="d001l297" n="32" met="A">Flamma medullas.</l>
                    <lb/>
                </div2>
                <div2 xml:id="001c008" type="carmen" met="F">
                    <head>
                        <abbr>8</abbr>
                    </head>
                    <p xml:id="d001l298" n="tit.">8. ad Musas</p>
                    <l xml:id="d001l299" n="1">Nymphae, quae nemorum comas virentis</l>
                    <l xml:id="d001l300" n="2">Atque undas aganippidas tenetis</l>
                    <l xml:id="d001l301" n="3">Et saltus gelidos virentis Haemi,</l>
                    <l xml:id="d001l302" n="4">Vos, o thespiadum cohors dearum,</l>
                    <l xml:id="d001l303" n="5">Vestris me socium choris et antris</l>
                    <l xml:id="d001l304" n="6">Vulgi avertite dentibus maligni;</l>
                    <l xml:id="d001l305" n="7">Et me castaliae liquore lymphae</l>
                    <l xml:id="d001l306" n="8">Sparsum cingite laureis corollis</l>
                    <l xml:id="d001l307" n="9">Cantantem modo sapphicis labellis.</l>
                    <lb/>
                </div2>
                <div2 xml:id="001c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d001l308" n="tit.">9. ad Fanniam</p>
                    <l xml:id="d001l309" n="1">Quid mihi tam multas proponis, Fannia, poenas,</l>
                    <l xml:id="d001l310" n="2">Et cupis in tantis excruciare malis?</l>
                    <l xml:id="d001l311" n="3">Sit satis interdum gravibus me affligere verbis,</l>
                    <l xml:id="d001l312" n="4">Et miserum de me sumere supplicium.</l>
                    <l xml:id="d001l313" n="5">Non ego servitium dominae tam mite recuso</l>
                    <l xml:id="d001l314" n="6">(Ah pereat, siquis vincula et ipsa timet);</l>
                    <l xml:id="d001l315" n="7">Luminibus sed dura meis te subtrahis, et me</l>
                    <l xml:id="d001l316" n="8">Excludit posita clausa fenestra sera,</l>
                    <l xml:id="d001l317" n="9">Sed nunquam potui lacrimis aut fletibus ullis</l>
                    <l xml:id="d001l318" n="10">Efficere, ut vobis mitior ipsa fores.</l>
                    <l xml:id="d001l319" n="11">An quia te a teneris dilexi puriter annis,</l>
                    <l xml:id="d001l320" n="12">Hoc meruit de te, perfida, longus amor?</l>
                    <l xml:id="d001l321" n="13">Quid si me alterius cepissent lumina? Quid si</l>
                    <l xml:id="d001l322" n="14">Altera in amplexus isset amica meos?</l>
                    <l xml:id="d001l323" n="15">Hoc nocuit misero servisse fideliter uni,</l>
                    <l xml:id="d001l324" n="16">Hoc nocuit tanta semper amasse fide.</l>
                    <l xml:id="d001l325" n="17">O pereat quicunque colit tenerasque puellas,</l>
                    <l xml:id="d001l326" n="18">Et durae sequitur militiam Veneris.</l>
                    <l xml:id="d001l327" n="19">Et mihi si posthac fuerit quae gratia tecum,</l>
                    <l xml:id="d001l328" n="20">Dilanient avidi tum mea membra lupi,</l>
                    <l xml:id="d001l329" n="21">Tum mea membra avido discerpant gutture corvi</l>
                    <l xml:id="d001l330" n="22">Effodiantque oculos, qui mihi causa mali.</l>
                    <l xml:id="d001l331" n="23">Ah valeant veneres, valeant mala gaudia, amores:</l>
                    <l xml:id="d001l332" n="24">Casta placent, luxus desidiose, vale;</l>
                    <l xml:id="d001l333" n="25">Iam mihi Francisci tunicam cordamque parate,</l>
                    <l xml:id="d001l334" n="26">Iam teneant nudos lignea vincla pedes;</l>
                    <l xml:id="d001l335" n="27">Quam iucunda mihi ieiunia, quis ego coelum</l>
                    <l xml:id="d001l336" n="28">Emeream, cum me solverit atra dies.</l>
                    <l xml:id="d001l337" n="29">At tu tunc nostros flebis deserta labores,</l>
                    <l xml:id="d001l338" n="30">Cum subeant veneris dulcia furta meae,</l>
                    <l xml:id="d001l339" n="31">Cum subeant dulces quas tecum ducere noctes</l>
                    <l xml:id="d001l340" n="32">Saepe admirata es, lassaque facta prior.</l>
                    <l xml:id="d001l341" n="33">Sed quid tum lacrimae? Quid tum tibi vota precesve?</l>
                    <l xml:id="d001l342" n="34">Quem semel expuleris, non revocatur amor.</l>
                    <l xml:id="d001l343" n="35">Non mihi cara quidem poteris, non bella videri,</l>
                    <l xml:id="d001l344" n="36">Non, si sic fieri Iupiter ipse velit.</l>
                    <l xml:id="d001l345" n="37">Et licet in te alius dives suspiret amator,</l>
                    <l xml:id="d001l346" n="38">Exemplo fuerit cautior ille meo;</l>
                    <l xml:id="d001l347" n="39">Ac, ne quem lateat quam sis non mitis amanti,</l>
                    <l xml:id="d001l348" n="40">Saevitiam dicet parva tabella tuam,</l>
                    <l xml:id="d001l349" n="41">Quam legat et iuvenumque chorus doctaeque puellae,</l>
                    <l xml:id="d001l350" n="42">Et quicunque tuam sensit, Amor, pharetram:</l>
                    <l xml:id="d001l351" n="43">"Fannia despectos semper fastidit amantes,</l>
                    <l xml:id="d001l352" n="44">Hoc illi vitium mater iniqua dedit."</l>
                    <lb/>
                </div2>
                <div2 xml:id="001c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d001l353" n="tit.">10. Philippi ad Faustinam epistola</p>
                    <l xml:id="d001l354" n="1">Quam tibi maluerim praesens, Faustina, salutem,</l>
                    <l xml:id="d001l355" n="2">Littera sollicitae nuntia mentis habet.</l>
                    <l xml:id="d001l356" n="3">Siqua videbuntur scriptis temeraria nostris,</l>
                    <l xml:id="d001l357" n="4">Hoc constans veri pignus amoris erit.</l>
                    <l xml:id="d001l358" n="5">Consilio regitur quisquis moderantius ardet,</l>
                    <l xml:id="d001l359" n="6">Inconsultus erit, siquis amare volet;</l>
                    <l xml:id="d001l360" n="7">Hoc mihi turpe putem, sapiens si dicar amator;</l>
                    <l xml:id="d001l361" n="8">Quique amor est aliis, sit furor ille mihi.</l>
                    <l xml:id="d001l362" n="9">Forma minor certe quam nostra insania vestra est,</l>
                    <l xml:id="d001l363" n="10">Sed pudor iste mei causa furoris erit,</l>
                    <l xml:id="d001l364" n="11">Quamvis et facie veteres heroidas aequas,</l>
                    <l xml:id="d001l365" n="12">O non humano nata puella toro.</l>
                    <l xml:id="d001l366" n="13">Hermionen laudant, quod erat spectanda capillis,</l>
                    <l xml:id="d001l367" n="14">Et sibi apollinea fecerat arte comam;</l>
                    <l xml:id="d001l368" n="15">Hocque Clitemnestre potuit formosa videri,</l>
                    <l xml:id="d001l369" n="16">Candida quod roseus sparserat ora color;</l>
                    <l xml:id="d001l370" n="17">Sola Helene in terris, sola eius forma probatur:</l>
                    <l xml:id="d001l371" n="18">Sed tamen huic Helenae quid, nisi forma, fuit?</l>
                    <l xml:id="d001l372" n="19">Cum tibi praesertim sint doctae Palladis artes,</l>
                    <l xml:id="d001l373" n="20">Sit comes ex omni gratia parte tibi;</l>
                    <l xml:id="d001l374" n="21">Adde, quod et fastus semper contemnis iniquos,</l>
                    <l xml:id="d001l375" n="22">(Tyndaridum tota est dicta superba domus).</l>
                    <l xml:id="d001l376" n="23">Vidi ego te in primi spatiantem limine templi,</l>
                    <l xml:id="d001l377" n="24">Ille locus nostri vulneris auctor erat,</l>
                    <l xml:id="d001l378" n="25">Et vidi et perii, gelidoque in pectore dixi:</l>
                    <l xml:id="d001l379" n="26">"Non haec templa mihi, templa salutis erunt."</l>
                    <l xml:id="d001l380" n="27">Ignibus urebar tacitis, ut vesuia rupes</l>
                    <l xml:id="d001l381" n="28">Undaque in oeteis thermopylaea iugis;</l>
                    <l xml:id="d001l382" n="29">Non tamen audebam tacitos aperire dolores,</l>
                    <l xml:id="d001l383" n="30">Ingenium metuens, casta puella, tuum.</l>
                    <l xml:id="d001l384" n="31">Donec qui teneris pertentat corda puellis,</l>
                    <l xml:id="d001l385" n="32">Vulnera nostra tibi caeca retexit Amor,</l>
                    <l xml:id="d001l386" n="33">Fecit et optares communis pascere flammas,</l>
                    <l xml:id="d001l387" n="34">Iniecitque tibi mutua vincla Venus.</l>
                    <l xml:id="d001l388" n="35">Nam neque abydei iuvenis sestaeque puellae,</l>
                    <l xml:id="d001l389" n="36">Aut in amore alio tanta reperta fides;</l>
                    <l xml:id="d001l390" n="37">Milanion nostros nequeat sufferre labores,</l>
                    <l xml:id="d001l391" n="38">Hyleam quamvis senserit ille manum.</l>
                    <l xml:id="d001l392" n="39">Non labor huic fuerat varios contemnere amores,</l>
                    <l xml:id="d001l393" n="40">Una sed Iasidi cura placere suae;</l>
                    <l xml:id="d001l394" n="41">At mea cum multis placuisset forma puellis:</l>
                    <l xml:id="d001l395" n="42">"Huic uni, dixi, noster inhaeret amor."</l>
                    <l xml:id="d001l396" n="43">Tu quoque, ne formae quicquam iam deesset honestae,</l>
                    <l xml:id="d001l397" n="44">Mansisti in nostra, Laodomia, fide.</l>
                    <l xml:id="d001l398" n="45">Illius absentem retinebat Troia maritum,</l>
                    <l xml:id="d001l399" n="46">Troia cinis misero, Protesilae, tibi;</l>
                    <l xml:id="d001l400" n="47">Interea vultus illi referebat amatos</l>
                    <l xml:id="d001l401" n="48">Cerea formati dulcis imago viri,</l>
                    <l xml:id="d001l402" n="49">Huic et blanditias, huic et dilecta ferebat</l>
                    <l xml:id="d001l403" n="50">Oscula, cognati haec pars erat aequa tori,</l>
                    <l xml:id="d001l404" n="51">Hanc etiam noctes thalamo complexa fovebat,</l>
                    <l xml:id="d001l405" n="52">Tantus in absenti coniuge saevit amor;</l>
                    <l xml:id="d001l406" n="53">Et frustra miseri pulsabant limina amantes,</l>
                    <l xml:id="d001l407" n="54">Floridaque obductis serta dabant foribus.</l>
                    <l xml:id="d001l408" n="55">Sicque diu viduo permansit fida cubili,</l>
                    <l xml:id="d001l409" n="56">Hinc etiam cineres ingemitura viri;</l>
                    <l xml:id="d001l410" n="57">Hoc castam decuit, sic exspectare decebat,</l>
                    <l xml:id="d001l411" n="58">Virginis haec fuerant conscia signa bonae.</l>
                    <l xml:id="d001l412" n="59">Tunc mea felices implebant carbasa venti,</l>
                    <l xml:id="d001l413" n="60">Unus eram, de quo diceret omnis amans;</l>
                    <l xml:id="d001l414" n="61">Ipsi ridebat coelum mihi, et ipsa favorem</l>
                    <l xml:id="d001l415" n="62">Spondebant rebus fata benigna meis.</l>
                    <l xml:id="d001l416" n="63">O quotiens solem cernenti intercidit illud:</l>
                    <l xml:id="d001l417" n="64">"En quanto melior sors mea sorte tua est;"</l>
                    <l xml:id="d001l418" n="65">Dicebam lymphis: "Quae nunc sic curritis, undae,</l>
                    <l xml:id="d001l419" n="66">Vos rapidum certe contineatis iter;"</l>
                    <l xml:id="d001l420" n="67">Dicebam silvis: "Quae nunc sine fronde rigetis,</l>
                    <l xml:id="d001l421" n="68">Vos nunc formosas indueretis opes,</l>
                    <l xml:id="d001l422" n="69">Fronderent colles, florerent gramina, nostra</l>
                    <l xml:id="d001l423" n="70">Si bona novisset, mellificaret apis,</l>
                    <l xml:id="d001l424" n="71">Nidum avis in silvis, oblitaque semper amati</l>
                    <l xml:id="d001l425" n="72">Coniugis exstrueres, Alcyonea, mari,</l>
                    <l xml:id="d001l426" n="73">Scylla, patrem cupias, Thereu, gaude in Philomena,</l>
                    <l xml:id="d001l427" n="74">In scopulis, Echo, flore, Hyacinthe, novo.</l>
                    <l xml:id="d001l428" n="75">At vos nunc, undae, quae sic iam curritis, undae,</l>
                    <l xml:id="d001l429" n="76">Currite, festinum iam celeretis iter,</l>
                    <l xml:id="d001l430" n="77">Et vos, o silvae, quae nunc sine fronde rigetis,</l>
                    <l xml:id="d001l431" n="78">Gaudete arentis deposuisse comas;</l>
                    <l xml:id="d001l432" n="79">Arerent colles, squalerent gramina, nostra</l>
                    <l xml:id="d001l433" n="80">Si mala sentiret, mella relinquat apis,</l>
                    <l xml:id="d001l434" n="81">Nidum avis in silvis, memor et tibi semper amati</l>
                    <l xml:id="d001l435" n="82">Coniugis erueres, Alcyonea, mari,</l>
                    <l xml:id="d001l436" n="83">Scylla, patrem fugias, Thereu, moere in Philomena,</l>
                    <l xml:id="d001l437" n="84">In scopulis, Echo, flore, Hyacinthe, tuo."</l>
                    <l xml:id="d001l438" n="85">Cor dolet, et gelidus torpet sub pectore sanguis;</l>
                    <l xml:id="d001l439" n="86">Sed tamen invitum dicere cogit amor:</l>
                    <l xml:id="d001l440" n="87">Mens abit, et mutis iam lingua in faucibus haeret;</l>
                    <l xml:id="d001l441" n="88">At dolor iratum cogit acerba queri.</l>
                    <l xml:id="d001l442" n="89">Unde meas primum sumam, Faustina, querelas?</l>
                    <l xml:id="d001l443" n="90">Quod mihi principium, qui mihi finis erit?</l>
                    <l xml:id="d001l444" n="91">Vana, fidem et casti fregisti iura pudoris,</l>
                    <l xml:id="d001l445" n="92">Vana, deos testes fallere, vana, potes?</l>
                    <l xml:id="d001l446" n="93">Ingrata et miseri contemnere munus amantis,</l>
                    <l xml:id="d001l447" n="94">Obsequiique potes non memor esse mei?</l>
                    <l xml:id="d001l448" n="95">At quondam libycis leo dum mugiret arenis</l>
                    <l xml:id="d001l449" n="96">Saucius, Androcli munere sensit opem,</l>
                    <l xml:id="d001l450" n="97">Inde comes socio permansit fidus in antro,</l>
                    <l xml:id="d001l451" n="98">Et pretium victus raptaque praeda fuit;</l>
                    <l xml:id="d001l452" n="99">Cumque cruentasset romanum caede theatrum,</l>
                    <l xml:id="d001l453" n="100">Abstinuit medicas ille ferire manus.</l>
                    <l xml:id="d001l454" n="101">Scilicet humanis aliena est gratia rebus,</l>
                    <l xml:id="d001l455" n="102">Iustius ingenium debet inesse feris.</l>
                    <l xml:id="d001l456" n="103">Quid si me longae premerent incommoda vitae,</l>
                    <l xml:id="d001l457" n="104">Inficeretque meum cana senecta caput?</l>
                    <l xml:id="d001l458" n="105">Non sic Tithono coniux heoa relicto</l>
                    <l xml:id="d001l459" n="106">Est illum viduo passa iacere toro,</l>
                    <l xml:id="d001l460" n="107">Quamvis ille senex, quamvis foret ipsa puella,</l>
                    <l xml:id="d001l461" n="108">Non tamen ipsa suum sprevit iniqua senem;</l>
                    <l xml:id="d001l462" n="109">Sed lacrimis carum satiabat moesta cubile,</l>
                    <l xml:id="d001l463" n="110">Cum iuga luciferis mane ligaret equis,</l>
                    <l xml:id="d001l464" n="111">Indoluitque suos lucem deposcere currus,</l>
                    <l xml:id="d001l465" n="112">Officio cupiens praeposuisse torum:</l>
                    <l xml:id="d001l466" n="113">Nec minus Aurorae, quam summo grata tonanti,</l>
                    <l xml:id="d001l467" n="114">Olim dircaeis nox geminata iugis,</l>
                    <l xml:id="d001l468" n="115">Scilicet huic teneri suberat quia cura pudoris</l>
                    <l xml:id="d001l469" n="116">Atque fides constans ingenuusque pudor.</l>
                    <l xml:id="d001l470" n="117">Sed cave neglectos, quos nec periura vereris:</l>
                    <l xml:id="d001l471" n="118">Nulla quidem laesis gratia coelicolis;</l>
                    <l xml:id="d001l472" n="119">Testis apollineae neptunnia moenia Troiae</l>
                    <l xml:id="d001l473" n="120">Dardaniumque genus dardaniusque cinis,</l>
                    <l xml:id="d001l474" n="121">Testis, qui falsi propter periuria nati</l>
                    <l xml:id="d001l475" n="122">Indidit aegeo nomina vana mari.</l>
                    <l xml:id="d001l476" n="123">Si non iuratae sprevisset tela Dianae,</l>
                    <l xml:id="d001l477" n="124">Cydippen frustra commonuisset amans.</l>
                    <l xml:id="d001l478" n="125">Hoc est, quod miseras deterrent fulmina gentes,</l>
                    <l xml:id="d001l479" n="126">Hoc dedit irato tela trisulca Iovi.</l>
                    <l xml:id="d001l480" n="127">Vidi ego, quae Veneris fallendo iura resolvit,</l>
                    <l xml:id="d001l481" n="128">Perfidiae poenas saepe luisse graves,</l>
                    <l xml:id="d001l482" n="129">Vidi et, quae roseo fuerant suffusa rubore,</l>
                    <l xml:id="d001l483" n="130">Pallida et in lentas ora reversa genas,</l>
                    <l xml:id="d001l484" n="131">Et nitidos olim dentes mutasse colorem,</l>
                    <l xml:id="d001l485" n="132">Proque coma niveam surgere caniciem.</l>
                    <l xml:id="d001l486" n="133">Sed prius aut mauro veniam fera praeda leoni,</l>
                    <l xml:id="d001l487" n="134">Meque vel irati sorbeat unda maris,</l>
                    <l xml:id="d001l488" n="135">Aut mea caucaseae discerpant membra volucres,</l>
                    <l xml:id="d001l489" n="136">Aut diomedeis devorer in stabulis,</l>
                    <l xml:id="d001l490" n="137">Quam tibi vel minimo fuerint periuria damno:</l>
                    <l xml:id="d001l491" n="138">Sis periura licet, si modo bella manes.</l>
                    <l xml:id="d001l492" n="139">Hanc faciem vitient dentes? Hunc frontis honorem</l>
                    <l xml:id="d001l493" n="140">Canicies? Decus hoc ruga senilis aret?</l>
                    <l xml:id="d001l494" n="141">Parce, Venus: non est mea, non periura puella,</l>
                    <l xml:id="d001l495" n="142">Non periura quidem, si qua puella levis;</l>
                    <l xml:id="d001l496" n="143">Hoc vitium formae est, cunctis haec menda puellis;</l>
                    <l xml:id="d001l497" n="144">Si vitium levitas, nulla puella bona est.</l>
                    <l xml:id="d001l498" n="145">Te meminisse decet, dum, coniuge saepe relicto,</l>
                    <l xml:id="d001l499" n="146">Mavortis cupidi dulce cubile petis,</l>
                    <l xml:id="d001l500" n="147">Nec contenta deo, nemorum deserta colebas,</l>
                    <l xml:id="d001l501" n="148">Et tibi Marte tuo carior alter erat,</l>
                    <l xml:id="d001l502" n="149">Nec foret Aeneas, si non simoentia rupes</l>
                    <l xml:id="d001l503" n="150">Conscia deliciis esset et ipsa tuis.</l>
                    <l xml:id="d001l504" n="151">Siquid peccatum est, siquid meruisse fatetur,</l>
                    <l xml:id="d001l505" n="152">Iupiter, in nostrum poena sit ipsa caput:</l>
                    <l xml:id="d001l506" n="153">Poena feros animos et nescia corda remitti,</l>
                    <l xml:id="d001l507" n="154">Poenaque Salmoneum Pyrithoumque decet,</l>
                    <l xml:id="d001l508" n="155">Poena deos ausum debellavisse Typhoea,</l>
                    <l xml:id="d001l509" n="156">Poena decet Nioben, Byblyda poena decet;</l>
                    <l xml:id="d001l510" n="157">At non poena decet iurantem vana puellam,</l>
                    <l xml:id="d001l511" n="158">Sit poenae hoc illi penituisse satis.</l>
                    <l xml:id="d001l512" n="159">Poenituit: tu parce, pater; nam sponte fatenti</l>
                    <l xml:id="d001l513" n="160">Lex favet, et magno est gratia magna tibi.</l>
                    <l xml:id="d001l514" n="161">Tu quoque, vita, tuo, siquid peccavit, amanti</l>
                    <l xml:id="d001l515" n="162">Da veniam; merui nil ego, iussit Amor;</l>
                    <l xml:id="d001l516" n="163">Iussit Amor: magno quis enim non cedat Amori,</l>
                    <l xml:id="d001l517" n="164">In cygnum, in pluviam qui iubet ire Iovem?</l>
                    <l xml:id="d001l518" n="165">Non subit illius felicis temporis hora,</l>
                    <l xml:id="d001l519" n="166">Cum mihi suspirans talia visa queri,</l>
                    <l xml:id="d001l520" n="167">Nec poterant ipsi succurrere verba petenti,</l>
                    <l xml:id="d001l521" n="168">Quippe diserta recens verba premebat amor:</l>
                    <l xml:id="d001l522" n="169">"O utinam, et vereor ne sim tibi vilis in isto,</l>
                    <l xml:id="d001l523" n="170">Mutua sit de me cura futura tibi,</l>
                    <l xml:id="d001l524" n="171">Qualiscunque tamen seris licet urgear annis,</l>
                    <l xml:id="d001l525" n="172">Unus eris, quem me semper amare iuvet;</l>
                    <l xml:id="d001l526" n="173">Tu meus unus eris, quamvis meus esse recuses,</l>
                    <l xml:id="d001l527" n="174">Sis licet alterius, tu meus unus eris."</l>
                    <l xml:id="d001l528" n="175">Interea tumidis stillat tibi rivus ocellis,</l>
                    <l xml:id="d001l529" n="176">Humentesque rigat candida gutta genas.</l>
                    <l xml:id="d001l530" n="177">Ipse ego solando lacrimas super ora cadentis</l>
                    <l xml:id="d001l531" n="178">Siccabam digitis anxius usque meis,</l>
                    <l xml:id="d001l532" n="179">Iurabam demens fallendi nescius artis,</l>
                    <l xml:id="d001l533" n="180">Cum mens certa mihi, certus et esset amor,</l>
                    <l xml:id="d001l534" n="181">Tecum compositae venturum ad fata senectae,</l>
                    <l xml:id="d001l535" n="182">Mansuramque meam tempus in omne fidem,</l>
                    <l xml:id="d001l536" n="183">Tecum post cineres, post dona ingrata sepulcri</l>
                    <l xml:id="d001l537" n="184">Traiecturum una flumina nigra rate.</l>
                    <l xml:id="d001l538" n="185">Ipse idem, mea sis eadem cupioque rogoque,</l>
                    <l xml:id="d001l539" n="186">Mutua utrinque fides, firmus utrinque et amor,</l>
                    <l xml:id="d001l540" n="187">Cura eadem mihi sis, eadem tibi cura Philippus;</l>
                    <l xml:id="d001l541" n="188">Hoc sibi et ipsa fides, hoc quoque poscit Amor.</l>
                    <lb/>
                </div2>
                <div2 xml:id="001c011" type="carmen" met="F">
                    <head>
                        <abbr>11</abbr>
                    </head>
                    <p xml:id="d001l542" n="tit.">11. ad Fanniam</p>
                    <l xml:id="d001l543" n="1">Amabo, mea cara Fanniella,</l>
                    <l xml:id="d001l544" n="2">Ocellus Veneris decusque Amoris,</l>
                    <l xml:id="d001l545" n="3">Iube, isthaec tibi basiem labella</l>
                    <l xml:id="d001l546" n="4">Succiplena, tenella, mollicella;</l>
                    <l xml:id="d001l547" n="5">Amabo, mea vita suaviumque,</l>
                    <l xml:id="d001l548" n="6">Face istam mihi gratiam petenti.</l>
                    <l xml:id="d001l549" n="7">Ah, quid lenta tuum times maritum?</l>
                    <l xml:id="d001l550" n="8">Ne time, leviter suaviabor.</l>
                    <l xml:id="d001l551" n="9">Apes ut tenero studens liquori</l>
                    <l xml:id="d001l552" n="10">Libat summa thymi, aut crocon rubentem,</l>
                    <l xml:id="d001l553" n="11">Summa vix tibi suxerim labella,</l>
                    <l xml:id="d001l554" n="12">Isthaec dico labella mollicella,</l>
                    <l xml:id="d001l555" n="13">Quae me tam facient cito beatum,</l>
                    <l xml:id="d001l556" n="14">Quam fiam cito, si neges, misellus.</l>
                    <lb/>
                </div2>
                <div2 xml:id="001c012" type="carmen" met="S1">
                    <head>
                        <abbr>12</abbr>
                    </head>
                    <p xml:id="d001l557" n="tit.">12. auram alloquitur</p>
                    <l xml:id="d001l558" n="1">Aura silvarum nemorumque cultrix,</l>
                    <l xml:id="d001l559" n="2">Cynthiae fessae gelidum levamen,</l>
                    <l xml:id="d001l560" n="3">O quies lassis fugientibusque</l>
                    <l xml:id="d001l561" n="4" met="A">Pana Napaeis,</l>
                    <l xml:id="d001l562" n="5">Grata pascenti niveas capellas</l>
                    <l xml:id="d001l563" n="6">Propter Amphrysi venerantis undas,</l>
                    <l xml:id="d001l564" n="7">Seu colit gratum nemus atque amati</l>
                    <l xml:id="d001l565" n="8" met="A">Daphnidis Idan,</l>
                    <l xml:id="d001l566" n="9">Cynthio semper dea grata, semper</l>
                    <l xml:id="d001l567" n="10">Dulcis illius comes, o laborum,</l>
                    <l xml:id="d001l568" n="11">O quies aestus Cephalo virenti in</l>
                    <l xml:id="d001l569" n="12" met="A">Vertice Hymeti,</l>
                    <l xml:id="d001l570" n="13">Linque florentis, dea blanda, colles,</l>
                    <l xml:id="d001l571" n="14">Sive in umbrosos gelidosque saltus</l>
                    <l xml:id="d001l572" n="15">Maenalos aut parthenio in antro</l>
                    <l xml:id="d001l573" n="16" met="A">Lenta vagaris,</l>
                    <l xml:id="d001l574" n="17">Sive spartanis celebrata nymphis</l>
                    <l xml:id="d001l575" n="18">Taygeta aut molles Phrygiae recessus,</l>
                    <l xml:id="d001l576" n="19">Seu tenent verno Zephyro tepenti</l>
                    <l xml:id="d001l577" n="20" met="A">Litore Baiae;</l>
                    <l xml:id="d001l578" n="21">Hic ubi nostri quotiens amores,</l>
                    <l xml:id="d001l579" n="22">Me sine, et lympha fruitur salubri</l>
                    <l xml:id="d001l580" n="23">Fannia (heu torpet gelidus sub imo</l>
                    <l xml:id="d001l581" n="24" met="A">Pectore sanguis),</l>
                    <l xml:id="d001l582" n="25">Quae modo in molli studiosa arena</l>
                    <l xml:id="d001l583" n="26">Ludit, et circum niveae sorores</l>
                    <l xml:id="d001l584" n="27">Cursitant pictas vario legentes</l>
                    <l xml:id="d001l585" n="28" met="A">Litore conchas,</l>
                    <l xml:id="d001l586" n="29">Qualis in vernis Erycina pratis,</l>
                    <l xml:id="d001l587" n="30">Gratiis certans, studio recentis</l>
                    <l xml:id="d001l588" n="31">Deligit flores, modo se fluenti</l>
                    <l xml:id="d001l589" n="32" met="A">Abluit amni;</l>
                    <l xml:id="d001l590" n="33">Interim occulto latitans fruteto</l>
                    <l xml:id="d001l591" n="34">Faunus, armentique deus magister</l>
                    <l xml:id="d001l592" n="35">Ebibunt molles avido foventes</l>
                    <l xml:id="d001l593" n="36" met="A">Pectore flammas.</l>
                    <l xml:id="d001l594" n="37">Huc age et gressus moveas virentis,</l>
                    <l xml:id="d001l595" n="38">Floribus nectens croceos capillos,</l>
                    <l xml:id="d001l596" n="39">Pinnulis afflans roseos odores</l>
                    <l xml:id="d001l597" n="40" met="A">Ambrosiamque;</l>
                    <l xml:id="d001l598" n="41">Sed leves tecum volitent Amores,</l>
                    <l xml:id="d001l599" n="42">Quisque candentis iaculans sagittas,</l>
                    <l xml:id="d001l600" n="43">Sed meum certent facibus cruentum</l>
                    <l xml:id="d001l601" n="44" met="A">Urere pectus.</l>
                    <l xml:id="d001l602" n="45">Urar, et centum pariter sagittis</l>
                    <l xml:id="d001l603" n="46">Figar, ac de me cupiant triumphum,</l>
                    <l xml:id="d001l604" n="47">Vel levem immitis modo sentiat si</l>
                    <l xml:id="d001l605" n="48" met="A">Illa favillam.</l>
                    <l xml:id="d001l606" n="49">Sed quis, heu, nostris calor in medullis</l>
                    <l xml:id="d001l607" n="50">Fervet? En quali exagitamur aestu?</l>
                    <l xml:id="d001l608" n="51">Tu meos o nunc relevans calores,</l>
                    <l xml:id="d001l609" n="52" met="A">Aura, venito.</l>
                    <lb/>
                </div2>
                <div2 xml:id="001c013" type="carmen" met="G">
                    <head>
                        <abbr>13</abbr>
                    </head>
                    <p xml:id="d001l610" n="tit.">13. de qualitate amantum</p>
                    <l xml:id="d001l611" n="1">Miser, qui amat, videtque quod cupit nunquam;</l>
                    <l xml:id="d001l612" n="2">Magis miser, qui amat videtque, nec tangit;</l>
                    <l xml:id="d001l613" n="3">Miserrimus, qui amat videtque tangitque,</l>
                    <l xml:id="d001l614" n="4">Nec tangit, ut vult, nec sibi gerit morem.</l>
                    <l xml:id="d001l615" n="5">Expertus hanc sententiam miser dico.</l>
                    <l xml:id="d001l616" n="6">At cui tot insunt commoda ac facultates,</l>
                    <l xml:id="d001l617" n="7">Diis is est profecto amans adaequandus.</l>
                    <lb/>
                </div2>
                <div2 xml:id="001c014" type="carmen" met="F">
                    <head>
                        <abbr>14</abbr>
                    </head>
                    <p xml:id="d001l618" n="tit.">14. ad puellas</p>
                    <l xml:id="d001l619" n="1">O dulces animi mei lepores,</l>
                    <l xml:id="d001l620" n="2">Solae deliciae meae Camoenae,</l>
                    <l xml:id="d001l621" n="3">O plusquam Veneris papilla bellae</l>
                    <l xml:id="d001l622" n="4">Et nympharum oculis venustiores,</l>
                    <l xml:id="d001l623" n="5">Amabo, mea basiate labra.</l>
                    <l xml:id="d001l624" n="6">Da mi basia, Gelliana, mille,</l>
                    <l xml:id="d001l625" n="7">Da quot Lesbia iam dedit Catullo;</l>
                    <l xml:id="d001l626" n="8">His addas volo millies trecenta.</l>
                    <l xml:id="d001l627" n="9">Da dulcis totidem, Medulliena.</l>
                    <l xml:id="d001l628" n="10">O desiderium mei furoris</l>
                    <l xml:id="d001l629" n="11">Phyrne, consere labra cum labellis;</l>
                    <l xml:id="d001l630" n="12">Pugnent humidulae per ora linguae;</l>
                    <l xml:id="d001l631" n="13">Innitens manibus meoque collo</l>
                    <l xml:id="d001l632" n="14">Pendens, in numerum et modum columbae,</l>
                    <l xml:id="d001l633" n="15">Coeli sidera vince basiando.</l>
                    <l xml:id="d001l634" n="16">Hyblaeo, Glyca, suavior liquore,</l>
                    <l xml:id="d001l635" n="17">Si me vel digito semel lacessas,</l>
                    <l xml:id="d001l636" n="18">Cordis deliquium mei videbis.</l>
                    <l xml:id="d001l637" n="19">Sed me nunc animus meus relinquit.</l>
                    <l xml:id="d001l638" n="20">Ah me nunc fugis, ah fugis, miselle,</l>
                    <l xml:id="d001l639" n="21">Clitinam petis et petis Velinam.</l>
                    <l xml:id="d001l640" n="22">Qui fiet, miser, ut duobus unus</l>
                    <l xml:id="d001l641" n="23">Vivas pectoribus? Redi, miselle;</l>
                    <l xml:id="d001l642" n="24">Nam si Fannia viderit vagantem,</l>
                    <l xml:id="d001l643" n="25">Invitum capiet, tibique pennas</l>
                    <l xml:id="d001l644" n="26">Victrix eripiet, redire nunquam</l>
                    <l xml:id="d001l645" n="27">Ad me tu poteris, morique coges.</l>
                    <lb/>
                </div2>
                <div2 xml:id="001c015" type="carmen" met="E">
                    <head>
                        <abbr>15</abbr>
                    </head>
                    <p xml:id="d001l646" n="tit.">15. ad Charisium</p>
                    <l xml:id="d001l647" n="1">Fannia formosa est, Charisi, Fannia pulcra est,</l>
                    <l xml:id="d001l648" n="2">Totaque mollicula est, totaque lacteola est,</l>
                    <l xml:id="d001l649" n="3">Et cum lucidulos in me convertit ocellos,</l>
                    <l xml:id="d001l650" n="4">Tota Venus, tota est Fannia nequitia,</l>
                    <l xml:id="d001l651" n="5">Basiaque humidulis cum sumit rapta labellis,</l>
                    <l xml:id="d001l652" n="6">Tum mihi de coelo spargitur ambrosia;</l>
                    <l xml:id="d001l653" n="7">Haec mihi praeripuit sensus, et amara videndo</l>
                    <l xml:id="d001l654" n="8">Vulnera dat, lacrimis excubat illa meis.</l>
                    <lb/>
                </div2>
                <div2 xml:id="001c016" type="carmen" met="E">
                    <head>
                        <abbr>16</abbr>
                    </head>
                    <p xml:id="d001l655" n="tit.">16. queritur ante limen puellae</p>
                    <l xml:id="d001l656" n="1">Hic me marmoreum faceret deus, hic ego saxum,</l>
                    <l xml:id="d001l657" n="2">Quod premeret pedibus Fannia dura suis;</l>
                    <l xml:id="d001l658" n="3">Nam quotiens sacri peteret pia limina templi,</l>
                    <l xml:id="d001l659" n="4">Per mea membra suum saxea ferret iter,</l>
                    <l xml:id="d001l660" n="5">Et quotiens festis redeunt sua sacra diebus,</l>
                    <l xml:id="d001l661" n="6">Limine prodiret conspicienda suo.</l>
                    <l xml:id="d001l662" n="7">Tunc ego, marmoreus quamvis nec sensile saxum,</l>
                    <l xml:id="d001l663" n="8">Gauderem nitidis ipse premi pedibus;</l>
                    <l xml:id="d001l664" n="9">Nam nihil est coeli subter regione creatum,</l>
                    <l xml:id="d001l665" n="10">Quod non delicias norit habere suas.</l>
                    <l xml:id="d001l666" n="11">Quod, siquid venerem Veneris seu spicula nescit,</l>
                    <l xml:id="d001l667" n="12">Durities artus induat illa meos;</l>
                    <l xml:id="d001l668" n="13">Et si te biduum cogar caruisse, necesse est</l>
                    <l xml:id="d001l669" n="14">In speciemque abeat nostra figura rudem.</l>
                    <l xml:id="d001l670" n="15">Una dies tantum est, qua te non, Fannia, vidi,</l>
                    <l xml:id="d001l671" n="16">Et sine iam videor sensibus esse meis;</l>
                    <l xml:id="d001l672" n="17">Altera, quam vereor, ne sit lux invida nobis,</l>
                    <l xml:id="d001l673" n="18">Et sim de nostro nomine pondus iners.</l>
                    <l xml:id="d001l674" n="19">Quicquid ero, merear cum de te, Fannia, maius,</l>
                    <l xml:id="d001l675" n="20">O saltem strophium possit id esse tuum.</l>
                    <lb/>
                </div2>
                <div2 xml:id="001c017" type="carmen" met="E">
                    <head>
                        <abbr>17</abbr>
                    </head>
                    <p xml:id="d001l676" n="tit.">17. ad Bacchum</p>
                    <l xml:id="d001l677" n="1">Nunc hederis sertisque novos innecte corymbos,</l>
                    <l xml:id="d001l678" n="2">Nunc tua circumdent tempora, Bacche, rosae,</l>
                    <l xml:id="d001l679" n="3">Nunc viridis flavas suspendat pampinus uvas,</l>
                    <l xml:id="d001l680" n="4">Ingeminetque novas ebria mensa dapes;</l>
                    <l xml:id="d001l681" n="5">Nam mea, Parnasi rediens e collibus, audet</l>
                    <l xml:id="d001l682" n="6">Ludere romanis Calliopea modis,</l>
                    <l xml:id="d001l683" n="7">Inque choro iuvenum, molli saltante puella,</l>
                    <l xml:id="d001l684" n="8">Sopitos longo tempore ferre sales,</l>
                    <l xml:id="d001l685" n="9">Aoniumque movet circum tua pocula plectrum:</l>
                    <l xml:id="d001l686" n="10">"Euohe, Bacche, canens, ad tua festa veni."</l>
                    <l xml:id="d001l687" n="11">Tu quoque nobilibus pretium iam, laure, poetis,</l>
                    <l xml:id="d001l688" n="12">Laure, tuum nobis porrige fronde decus;</l>
                    <l xml:id="d001l689" n="13">Et mea phoebeis ornentur tempora sertis,</l>
                    <l xml:id="d001l690" n="14">Ut merear nomen vatis habere novi.</l>
                    <l xml:id="d001l691" n="15">Stultus ego, fieri credam qui fronde poetam:</l>
                    <l xml:id="d001l692" n="16">Non laurus vatem, sed sua Musa facit.</l>
                    <lb/>
                </div2>
                <div2 xml:id="001c018" type="carmen" met="E">
                    <head>
                        <abbr>18</abbr>
                    </head>
                    <p xml:id="d001l693" n="tit.">18. ludit poetice</p>
                    <l xml:id="d001l694" n="1">Iam satis est molli residem lusisse sub umbra,</l>
                    <l xml:id="d001l695" n="2">Nostraque nympharum scripta tulisse choris;</l>
                    <l xml:id="d001l696" n="3">Nunc iuvat et fortis troiana in proelia fratres,</l>
                    <l xml:id="d001l697" n="4">Dardaniosque iterum ducere in arma duces,</l>
                    <l xml:id="d001l698" n="5">Nunc iuvat et multa foedatum caede Patroclon</l>
                    <l xml:id="d001l699" n="6">Hectorea raptum commemorare manu,</l>
                    <l xml:id="d001l700" n="7">Aeacidae ut telo cecidit ferus Hector, ut arcu</l>
                    <l xml:id="d001l701" n="8">Tabifico Paridis concidit Aeacides,</l>
                    <l xml:id="d001l702" n="9">Ferveat ut nimium confidens Troilus armis,</l>
                    <l xml:id="d001l703" n="10">Vulneret incautum thessalis hasta latus,</l>
                    <l xml:id="d001l704" n="11">Utque Neoptolemi disiecta sit Ilios armis,</l>
                    <l xml:id="d001l705" n="12">Ut Priamus patrios corruit ante deos.</l>
                    <l xml:id="d001l706" n="13">Scilicet in magnis quaerenda est gloria rebus,</l>
                    <l xml:id="d001l707" n="14">Hinc veniant capiti laurea serta meo;</l>
                    <l xml:id="d001l708" n="15">Quod si forte animis respondent carmina nostris,</l>
                    <l xml:id="d001l709" n="16">Vel Croesi fuerint vilia regna mihi.</l>
                    <l xml:id="d001l710" n="17">Felices nimium fortunatosque poetas,</l>
                    <l xml:id="d001l711" n="18">Et qui penea tempora fronde tegunt:</l>
                    <l xml:id="d001l712" n="19">Una dies satis est hominum delere labores,</l>
                    <l xml:id="d001l713" n="20">Vatibus at certe morte carere datum.</l>
                    <l xml:id="d001l714" n="21">O utinam, et nostri fugiant nigra fata libelli,</l>
                    <l xml:id="d001l715" n="22">Et sit perpetuo non sine honore rogus;</l>
                    <l xml:id="d001l716" n="23">O si post cineres et me quoque iactet alunnum</l>
                    <l xml:id="d001l717" n="24">Umbria, carminibus non inhonora meis,</l>
                    <l xml:id="d001l718" n="25">Umbria Pieridum cultrix, patria alta Properti,</l>
                    <l xml:id="d001l719" n="26">Quae me non humili candida monte tulit,</l>
                    <l xml:id="d001l720" n="27">Vigia quem gelidis placidus circumfluit undis</l>
                    <l xml:id="d001l721" n="28">Et Nar sulphureis fontibus usque calens,</l>
                    <l xml:id="d001l722" n="29">Hic ubi me viridi puerum sub valle canentem</l>
                    <l xml:id="d001l723" n="30">Audiit irrigui coerula nympha loci,</l>
                    <l xml:id="d001l724" n="31">Atque ait: "Antra, puer, muscosi fontis et ista</l>
                    <l xml:id="d001l725" n="32">Tecta petas, en haec quae tibi serta paro;</l>
                    <l xml:id="d001l726" n="33">Si mecum hoc viridi libeat considere prato,</l>
                    <l xml:id="d001l727" n="34">Tu mea cura, puer, tu meus ardor eris;</l>
                    <l xml:id="d001l728" n="35">Hanc tibi nos dabimus, ne sis modo durus amanti,</l>
                    <l xml:id="d001l729" n="36">Quam dederat nobis Delius ante lyram."</l>
                    <l xml:id="d001l730" n="37">Plura locuturam subitus deterruit horror,</l>
                    <l xml:id="d001l731" n="38">Immersitque suis fontibus illa caput:</l>
                    <l xml:id="d001l732" n="39">Liber adest, quem maturis vindemia ramis</l>
                    <l xml:id="d001l733" n="40">Cincta vocat, lateri dolia plena ferens.</l>
                    <l xml:id="d001l734" n="41">Hunc circum Satyri volitant viridesque Napaeae,</l>
                    <l xml:id="d001l735" n="42">Ebrietasque rubens, et malesanus Amor,</l>
                    <l xml:id="d001l736" n="43">Ac residens pando vetulus Silenus asello,</l>
                    <l xml:id="d001l737" n="44">Cui comes a dextra parte Priapus erat.</l>
                    <l xml:id="d001l738" n="45">Tympana pars, alii quatiebant terga iuvenci,</l>
                    <l xml:id="d001l739" n="46">Pars canit et choreas ducit utraque manu,</l>
                    <l xml:id="d001l740" n="47">E quibus haec unus lingua titubante ferebat</l>
                    <l xml:id="d001l741" n="48">(Ut reor a calamis, Pan tegeaeus erat):</l>
                    <l xml:id="d001l742" n="49">"Primus devictis rediens Lenaeus ab Indis</l>
                    <l xml:id="d001l743" n="50">Imposuit capiti serta novella suo,</l>
                    <l xml:id="d001l744" n="51">Primus pampinea docuit de vite liquorem</l>
                    <l xml:id="d001l745" n="52">Exprimere et puris dulcia mella favis,</l>
                    <l xml:id="d001l746" n="53">Primus et instituit plenis convivia mensis</l>
                    <l xml:id="d001l747" n="54">Insolitasque mero concelebrare dapes;</l>
                    <l xml:id="d001l748" n="55">Per te blanda venus, per te iucunda voluptas,</l>
                    <l xml:id="d001l749" n="56">Et sine te lusus deliciaeque iacent,</l>
                    <l xml:id="d001l750" n="57">Bacche, quies rerum, terror quoque, Bacche, Gigantum,</l>
                    <l xml:id="d001l751" n="58">Subsidium victis iam prope, Bacche, deis."</l>
                    <l xml:id="d001l752" n="59">Hinc Thebas canit et Semelen, interque canendum</l>
                    <l xml:id="d001l753" n="60">Urceus huic ansa deficiente cadit,</l>
                    <l xml:id="d001l754" n="61">Quem de more humeris suspensum semper habebat:</l>
                    <l xml:id="d001l755" n="62">Ille dolet sitiens, praeque pudore tacet.</l>
                    <l xml:id="d001l756" n="63">Ridet turba frequens, imprimis ridet et ipse</l>
                    <l xml:id="d001l757" n="64">Euchius, at comites indoluere senis.</l>
                    <l xml:id="d001l758" n="65">Sed te dum Phrygiae deterrent classica pugnae,</l>
                    <l xml:id="d001l759" n="66">Ad veteres lusus, o mea Musa, redis.</l>
                    <l xml:id="d001l760" n="67">Nunquid dura nimis tibi martia castra videntur,</l>
                    <l xml:id="d001l761" n="68">Otia quae semper deliciasque colis?</l>
                    <l xml:id="d001l762" n="69">Scilicet in nobis est consuetudo magistra;</l>
                    <l xml:id="d001l763" n="70">Haec studia, haec artes ingeniosa facit.</l>
                    <l xml:id="d001l764" n="71">Quod si consuesces paulum sudare sub armis,</l>
                    <l xml:id="d001l765" n="72">Mox tibi fidenti martius ardor erit.</l>
                    <lb/>
                </div2>
                <div2 xml:id="001c019" type="carmen" met="E">
                    <head>
                        <abbr>19</abbr>
                    </head>
                    <p xml:id="d001l766" n="tit.">19. queritur de nimio et novo amore</p>
                    <l xml:id="d001l767" n="1">Ecce novum nobis indicit Cypria bellum,</l>
                    <l xml:id="d001l768" n="2">Ecce alias in me sumit Amor faculas.</l>
                    <l xml:id="d001l769" n="3">Mater, io, iuvenem quis me tibi dulcibus annis</l>
                    <l xml:id="d001l770" n="4">Eripit, et moestos ingerit in cineres?</l>
                    <l xml:id="d001l771" n="5">Nam mea crudeles tetigerunt corda sagittae,</l>
                    <l xml:id="d001l772" n="6">Atque animam petiit vulneris asperitas.</l>
                    <l xml:id="d001l773" n="7">Mater, io, mea mater, io, succurre dolenti,</l>
                    <l xml:id="d001l774" n="8">Mater, io, migrat spiritus in tenebras;</l>
                    <l xml:id="d001l775" n="9">Et tu cara tuo soror o dulcissima fratri,</l>
                    <l xml:id="d001l776" n="10">Ac per quam fuerat vivere dulce magis,</l>
                    <l xml:id="d001l777" n="11">Iamque vale, et cineres fratris, germana, repone,</l>
                    <l xml:id="d001l778" n="12">Curabisque pias funeris exequias.</l>
                    <l xml:id="d001l779" n="13">Cinnama, si insano dilexi semper amore,</l>
                    <l xml:id="d001l780" n="14">Et placuit prae te foemina nulla mihi,</l>
                    <l xml:id="d001l781" n="15">O tantum liceat miserae sperare favillae,</l>
                    <l xml:id="d001l782" n="16">Ut post nostra tuus funera vivat amor.</l>
                    <l xml:id="d001l783" n="17">Quamvis causa meae fueris tu mortis acerbae,</l>
                    <l xml:id="d001l784" n="18">Crimina non tua sunt, culpa sed est Veneris;</l>
                    <l xml:id="d001l785" n="19">Nam mihi, quod castam decuit praestare puellam,</l>
                    <l xml:id="d001l786" n="20">A te servata est semper honesta fides;</l>
                    <l xml:id="d001l787" n="21">Non pretium mihi te, fulvum non abstulit aurum,</l>
                    <l xml:id="d001l788" n="22">Quaeque animos capiunt munera magna leves.</l>
                    <l xml:id="d001l789" n="23">Sed quid liventis in me convertitis hydros</l>
                    <l xml:id="d001l790" n="24">Infaustasque faces, thisiphonea cohors?</l>
                    <l xml:id="d001l791" n="25">Parcite, crudeles Erebi Ditisque ministrae,</l>
                    <l xml:id="d001l792" n="26">Et canis, et stygii lurida cymba senis,</l>
                    <l xml:id="d001l793" n="27">Parcite, non vestrum est manes retinere poetae;</l>
                    <l xml:id="d001l794" n="28">Elisia est nobis nanque parata domus.</l>
                    <l xml:id="d001l795" n="29">Illic nos nitidi manet aurea Musa Catulli,</l>
                    <l xml:id="d001l796" n="30">Cuius adhuc etiam Lesbia in ore sonat,</l>
                    <l xml:id="d001l797" n="31">Cui tantum dicunt hi se debere libelli,</l>
                    <l xml:id="d001l798" n="32">Quantum nec caro filia blanda patri,</l>
                    <l xml:id="d001l799" n="33">Quam iuveni ardenti multa cum dote maritam</l>
                    <l xml:id="d001l800" n="34">Perducit cari coniugis in gremium;</l>
                    <l xml:id="d001l801" n="35">Illa suo grates persolvit laeta parenti,</l>
                    <l xml:id="d001l802" n="36">Quod dederit nomen coniugis ac dominae.</l>
                    <l xml:id="d001l803" n="37">O quicunque meum comitati funus, amici,</l>
                    <l xml:id="d001l804" n="38">Vivite felices commemoresque mei;</l>
                    <l xml:id="d001l805" n="39">Et siquando novos tulerit Campania vates</l>
                    <l xml:id="d001l806" n="40">(Nanque illa et domus et patria Pieridum est,</l>
                    <l xml:id="d001l807" n="41">Illa mihi puero sedem studiumque Camoenae,</l>
                    <l xml:id="d001l808" n="42">Illa mihi nomen contulit ac dominam),</l>
                    <l xml:id="d001l809" n="43">Dicite, me iuvenem periisse in amore, meaeque</l>
                    <l xml:id="d001l810" n="44">Unica quod fuerit foemina causa necis.</l>
                    <lb/>
                </div2>
                <div2 xml:id="001c020" type="carmen" met="E">
                    <head>
                        <abbr>20</abbr>
                    </head>
                    <p xml:id="d001l811" n="tit.">20. alloquitur suspiria et lacrimas</p>
                    <l xml:id="d001l812" n="1">O iucunda mei suspiria nuntia cordis,</l>
                    <l xml:id="d001l813" n="2">O oculi, nunc iam flumina, non oculi,</l>
                    <l xml:id="d001l814" n="3">Haec mandata meae constanter ferte puellae,</l>
                    <l xml:id="d001l815" n="4">Gaudeat, ut solita est, fletibus illa meis.</l>
                    <l xml:id="d001l816" n="5">Sensistine graves, immitis Cinnama, poenas,</l>
                    <l xml:id="d001l817" n="6">Sensistine meus quam miserandus amor?</l>
                    <l xml:id="d001l818" n="7">Perfida, me crucias, cum possis sola iuvare;</l>
                    <l xml:id="d001l819" n="8">Heu heu, nam per te, perfida, nunc morior.</l>
                    <l xml:id="d001l820" n="9">Quam leviter poteras fato subducere amantem:</l>
                    <l xml:id="d001l821" n="10">Sed moriar; titulus sit mihi mortis Amor.</l>
                    <l xml:id="d001l822" n="11">Si non magna satis periisse in amore puellae,</l>
                    <l xml:id="d001l823" n="12">Quantulacunque tamen gloria dulcis erit.</l>
                    <l xml:id="d001l824" n="13">Pallidus a misero cessisset corpore languor,</l>
                    <l xml:id="d001l825" n="14">In vultu si quid dulce notasset amor,</l>
                    <l xml:id="d001l826" n="15">In verbis si mite aliquid. Spes omnis amantum</l>
                    <l xml:id="d001l827" n="16">Ex oculis; oculi nil nisi triste ferunt.</l>
                    <l xml:id="d001l828" n="17">Ore arabum nemus inspiras, ver ore remittis,</l>
                    <l xml:id="d001l829" n="18">Unde tibi nomen, Cinnama, dulce fuit.</l>
                    <l xml:id="d001l830" n="19">Oscula si summis saltem mihi pacta labellis,</l>
                    <l xml:id="d001l831" n="20">Concessum ambrosio si semel ore frui,</l>
                    <l xml:id="d001l832" n="21">Languidulis animam poteras tum reddere membris,</l>
                    <l xml:id="d001l833" n="22">Et nudum inferno me revocare lacu.</l>
                    <l xml:id="d001l834" n="23">Non mala Persephone letum properasset acerbum,</l>
                    <l xml:id="d001l835" n="24">Non iuveni pallens Styx adeunda foret,</l>
                    <l xml:id="d001l836" n="25">Non phlegethonteae sentirem incendia ripae,</l>
                    <l xml:id="d001l837" n="26">Eumenidumque angues, terrificumque canem;</l>
                    <l xml:id="d001l838" n="27">Sed tecum carae duxissem blanda iuventae</l>
                    <l xml:id="d001l839" n="28">Tempora, subque tuo factus amore senex.</l>
                    <l xml:id="d001l840" n="29">At tu, sancta Venus, nostro succurre labori,</l>
                    <l xml:id="d001l841" n="30">Tu dea, tu vati, Cypria, parce tuo:</l>
                    <l xml:id="d001l842" n="31">Diligat illa suumque et amans suspiret amantem,</l>
                    <l xml:id="d001l843" n="32">Et iungi cupiat pectora nostra suis,</l>
                    <l xml:id="d001l844" n="33">Proque meis lacrimis totidem succende favillas,</l>
                    <l xml:id="d001l845" n="34">Omnia sint illi cognita nostra mala;</l>
                    <l xml:id="d001l846" n="35">Quem fugit, cupiat, quem non est passa iuvare,</l>
                    <l xml:id="d001l847" n="36">Nunc amet, uratur sic magis inque dies.</l>
                    <l xml:id="d001l848" n="37">Sancta favet; iamque et placidis arrisit ocellis,</l>
                    <l xml:id="d001l849" n="38">Aureolumque dedit lux mea basiolum,</l>
                    <l xml:id="d001l850" n="39">Basiolum, nigra quo me revocavit ab unda</l>
                    <l xml:id="d001l851" n="40">Atque animam fessis reddidit articulis,</l>
                    <l xml:id="d001l852" n="41">Quo sine non Arabum silvae, non rura sabaea,</l>
                    <l xml:id="d001l853" n="42">Ambrosiae spiret nec sine mollis odor.</l>
                    <l xml:id="d001l854" n="43">At tibi servati tanto pro munere vatis</l>
                    <l xml:id="d001l855" n="44">Sudabunt tepidis thurea dona focis,</l>
                    <l xml:id="d001l856" n="45">Et tibi cantabit laudes mea tybia; per te</l>
                    <l xml:id="d001l857" n="46">Cinnama dura prius, Cinnama facta bona est.</l>
                    <lb/>
                </div2>
                <div2 xml:id="001c021" type="carmen" met="E">
                    <head>
                        <abbr>21</abbr>
                    </head>
                    <p xml:id="d001l858" n="tit.">21. ad Cinnamam</p>
                    <l xml:id="d001l859" n="1">Cum me cogit amor quicquam maledicere de te,</l>
                    <l xml:id="d001l860" n="2">Dispeream, si non, Cinnama, discrucior;</l>
                    <l xml:id="d001l861" n="3">Discrucior, verum tanto succendor amore,</l>
                    <l xml:id="d001l862" n="4">Ut peream, si non, quae velit ira, loquor.</l>
                    <l xml:id="d001l863" n="5">Poena tamen praesto est; nam vix dum lingua locuta est,</l>
                    <l xml:id="d001l864" n="6">Cum mihi fit subito flebile cordolium,</l>
                    <l xml:id="d001l865" n="7">Poenitet et caram dictis laesisse puellam,</l>
                    <l xml:id="d001l866" n="8">Ac misero in lacrimas vertitur ira mihi.</l>
                    <lb/>
                </div2>
                <div2 xml:id="001c022" type="carmen" met="E">
                    <head>
                        <abbr>22</abbr>
                    </head>
                    <p xml:id="d001l867" n="tit.">22. de suavitate amoris</p>
                    <l xml:id="d001l868" n="1">"Blanditiis amor est et succo mollior omni,</l>
                    <l xml:id="d001l869" n="2">Melle quoque est dulci dulcior ac melior.</l>
                    <l xml:id="d001l870" n="3">Hoc condimento coelestis mensa deorum</l>
                    <l xml:id="d001l871" n="4">Vescitur, iccirco gratior ambrosia est.</l>
                    <l xml:id="d001l872" n="5">Nanque ubi non amor est, ubi non miscentur amoris</l>
                    <l xml:id="d001l873" n="6">Suavia, nil lauti nilque leporis inest."</l>
                    <l xml:id="d001l874" n="7">Haec iuvenes cantent, quibus est Cytherea benigna,</l>
                    <l xml:id="d001l875" n="8">Nam mihi felle malo tristior et gravior.</l>
                    <lb/>
                </div2>
                <div2 xml:id="001c023" type="carmen" met="E">
                    <head>
                        <abbr>23</abbr>
                    </head>
                    <p xml:id="d001l876" n="tit.">23. ad Cinnamam irate</p>
                    <l xml:id="d001l877" n="1">Pauxillum quod amas me, Cinnama, num bene velle</l>
                    <l xml:id="d001l878" n="2">Plus tibi quamque oculis credis, inepta, meis?</l>
                    <l xml:id="d001l879" n="3">Non amo te, fateor (quid enim simulare necesse est?)</l>
                    <l xml:id="d001l880" n="4">Si mihi nec bene vis, nec bene velle cupis.</l>
                    <lb/>
                </div2>
                <div2 xml:id="001c024" type="carmen" met="E">
                    <head>
                        <abbr>24</abbr>
                    </head>
                    <p xml:id="d001l881" n="tit.">24. ad Cinnamam blande</p>
                    <l xml:id="d001l882" n="1">Da mihi basiolum, mea Cinnama, quale furenti</l>
                    <l xml:id="d001l883" n="2">Antehac nulla viro foemina surripuit;</l>
                    <l xml:id="d001l884" n="3">Cumque meis pariter coniunge labella labellis,</l>
                    <l xml:id="d001l885" n="4">Pro serpente mihi sit vaga lingua duplex,</l>
                    <l xml:id="d001l886" n="5">Morsibus in blandis desit dens, murmura desint,</l>
                    <l xml:id="d001l887" n="6">Exclususque vaga spiritus ex anima.</l>
                    <l xml:id="d001l888" n="7">Lascivum satis est, quod mollis Francia libat,</l>
                    <l xml:id="d001l889" n="8">Verum hoc aureolum est, Cinnama, basiolum.</l>
                    <lb/>
                </div2>
                <div2 xml:id="001c025" type="carmen" met="E">
                    <head>
                        <abbr>25</abbr>
                    </head>
                    <p xml:id="d001l890" n="tit.">25. ad se ipsum</p>
                    <l xml:id="d001l891" n="1">Quingentas solitus cum sis adamare puellas,</l>
                    <l xml:id="d001l892" n="2">Nunc ab amore tuo quid, Ioviane, vacas?</l>
                    <l xml:id="d001l893" n="3">An quia difficilem sese tibi Fannia praebet,</l>
                    <l xml:id="d001l894" n="4">Et rigidos mores forma superba facit?</l>
                    <l xml:id="d001l895" n="5">Cum tot sint faciles, sit copia mollis amorum,</l>
                    <l xml:id="d001l896" n="6">Quaere aliquam, tibi quae sponte placere velit,</l>
                    <l xml:id="d001l897" n="7">Quae tibi se dedat, cui sis et carus ocellus,</l>
                    <l xml:id="d001l898" n="8">Cui dicas: "Iam iam Fannia nulla mihi est."</l>
                    <l xml:id="d001l899" n="9">Ipsa tibi dicat: "Mea lux, mea vita, meus flos,</l>
                    <l xml:id="d001l900" n="10">Liliolumque meum, basiolumque meum,</l>
                    <l xml:id="d001l901" n="11">Carior et gemmis et caro carior auro,</l>
                    <l xml:id="d001l902" n="12">Tu rosa, tu violae, tu mihi levis onyx,</l>
                    <l xml:id="d001l903" n="13">Deliciae cultusque meus, mea gaudia solus,</l>
                    <l xml:id="d001l904" n="14">Corque meum, et prae te nil iuvat esse meum."</l>
                    <l xml:id="d001l905" n="15">Et quingenta simul capiat tunc basia raptim,</l>
                    <l xml:id="d001l906" n="16">Et sine mente oculos volvat agatque suos,</l>
                    <l xml:id="d001l907" n="17">Ac, linguam querulo cum suxerit ore trementem,</l>
                    <l xml:id="d001l908" n="18">Exanimis collo pendeat ipsa tuo.</l>
                    <l xml:id="d001l909" n="19">Tunc dices: "Amor est succo iucundior omni,</l>
                    <l xml:id="d001l910" n="20">Dulcior et melle est, suavior ambrosia est;"</l>
                    <l xml:id="d001l911" n="21">Nec tibi quingentas fuerit sat amasse puellas.</l>
                    <l xml:id="d001l912" n="22">Nil numerus certe, nil in amore valet.</l>
                    <lb/>
                </div2>
                <div2 xml:id="001c026" type="carmen" met="F">
                    <head>
                        <abbr>26</abbr>
                    </head>
                    <p xml:id="d001l913" n="tit.">26. ad Thaliam</p>
                    <l xml:id="d001l914" n="1">Sexcentas, age, basiationes</l>
                    <l xml:id="d001l915" n="2">Da nostro, mea, Compatri, Thalia,</l>
                    <l xml:id="d001l916" n="3">Quem nos plus oculis amamus unum.</l>
                    <l xml:id="d001l917" n="4">Nanque est dulcior attico liquore,</l>
                    <l xml:id="d001l918" n="5">Et quem sicaniae tulere cannae,</l>
                    <l xml:id="d001l919" n="6">Ac nostris prope carior medullis;</l>
                    <l xml:id="d001l920" n="7">Quando non alius sodalis unquam</l>
                    <l xml:id="d001l921" n="8">Dilexit magis unicum sodalem,</l>
                    <l xml:id="d001l922" n="9">Quam nos ipse amat, atque amamus ipsum.</l>
                    <l xml:id="d001l923" n="10">Si non sunt satis hae osculationes</l>
                    <l xml:id="d001l924" n="11">Fac sint mille ducenties ducentae.</l>
                    <lb/>
                </div2>
                <div2 xml:id="001c027" type="carmen" met="F">
                    <head>
                        <abbr>27</abbr>
                    </head>
                    <p xml:id="d001l925" n="tit.">27. ad Antonium Panhormitam</p>
                    <l xml:id="d001l926" n="1">Antoni, decus elegantiarum</l>
                    <l xml:id="d001l927" n="2">Atque idem pater omnium leporum,</l>
                    <l xml:id="d001l928" n="3">Unus te rogat e tuis amicis,</l>
                    <l xml:id="d001l929" n="4">Cras ad se venias ferasque tecum</l>
                    <l xml:id="d001l930" n="5">Quantuncunque potes facetiarum,</l>
                    <l xml:id="d001l931" n="6">Et quicquid fuerit domi iocorum;</l>
                    <l xml:id="d001l932" n="7">Nam tantum tibi risus apparavit,</l>
                    <l xml:id="d001l933" n="8">Quantum Democrito diebus octo</l>
                    <l xml:id="d001l934" n="9">Profundi satis et super fuisset;</l>
                    <l xml:id="d001l935" n="10">Quod tecum patulo cupit palato</l>
                    <l xml:id="d001l936" n="11">Perridere suapte risione,</l>
                    <l xml:id="d001l937" n="12">Condita levitate ineptiisque.</l>
                    <lb/>
                </div2>
                <div2 xml:id="001c028" type="carmen" met="F">
                    <head>
                        <abbr>28</abbr>
                    </head>
                    <p xml:id="d001l938" n="tit.">28. ad Laurentium Miniatum</p>
                    <l xml:id="d001l939" n="1">Uxoris nitidae beate coniux</l>
                    <l xml:id="d001l940" n="2">Cunctis coniugibus beatiorque,</l>
                    <l xml:id="d001l941" n="3">Quid sentis, age, de meo libello</l>
                    <l xml:id="d001l942" n="4">Nobis dissere. Nunquid a Catullo</l>
                    <l xml:id="d001l943" n="5">Quenquam videris esse nequiorem,</l>
                    <l xml:id="d001l944" n="6">Aut qui plus habeat procacitatis,</l>
                    <l xml:id="d001l945" n="7">Non dico tamen elegantiorem?</l>
                    <l xml:id="d001l946" n="8">Sed certe meus hic libellus unum</l>
                    <l xml:id="d001l947" n="9">Doctum post sequitur suum Catullum</l>
                    <l xml:id="d001l948" n="10">Et Calvum veteremque disciplinam.</l>
                    <l xml:id="d001l949" n="11">Non multo minor est novis poetis.</l>
                    <l xml:id="d001l950" n="12">Saltat versiculis canens minutis</l>
                    <l xml:id="d001l951" n="13">Hoc, quod non sonuere mille ab annis</l>
                    <l xml:id="d001l952" n="14">Musarum citharae et Lyaei puellae.</l>
                    <l xml:id="d001l953" n="15">Qui si evadere putidam culinam</l>
                    <l xml:id="d001l954" n="16">Et tegmen poterit negare thynnis,</l>
                    <l xml:id="d001l955" n="17">Fetentes neque vestiet siluros,</l>
                    <l xml:id="d001l956" n="18">Studebit pueris placere ineptis,</l>
                    <l xml:id="d001l957" n="19">Siqui Castaliae specus liquores</l>
                    <l xml:id="d001l958" n="20">Parnasi nequedum bibere fontis;</l>
                    <l xml:id="d001l959" n="21">Doctas sed fugiet manus virorum</l>
                    <l xml:id="d001l960" n="22">Et qui Castalio sinu recumbunt,</l>
                    <l xml:id="d001l961" n="23">Contentus, Miniate, si molestus</l>
                    <l xml:id="d001l962" n="24">Non sit vel tibi, vel tuae Cicellae.</l>
                    <lb/>
                </div2>
                <div2 xml:id="001c029" type="carmen" met="O">
                    <head>
                        <abbr>29</abbr>
                    </head>
                    <p xml:id="d001l963" n="tit.">29. in Antoninum cinaedum</p>
                    <l xml:id="d001l964" n="1">Antonine cinaedule,</l>
                    <l xml:id="d001l965" n="2" met="D">Huc ad nos redeas, nanque per Herculem</l>
                    <l xml:id="d001l966" n="3">Istas turpiculas nates,</l>
                    <l xml:id="d001l967" n="4" met="D">Si te prenderimus, iam usque adeo malis</l>
                    <l xml:id="d001l968" n="5">Virgis exagitabimus,</l>
                    <l xml:id="d001l969" n="6" met="D">Ut par sit sceleri supplicium tuo.</l>
                    <l xml:id="d001l970" n="7">Audes tu media via,</l>
                    <l xml:id="d001l971" n="8" met="D">Me praesente, meae comminitarier?</l>
                    <l xml:id="d001l972" n="9">Audes tu niveas rosas</l>
                    <l xml:id="d001l973" n="10" met="D">E nostrae gremio tollere Cinnamae?</l>
                    <l xml:id="d001l974" n="11">Post haec tam male pallium</l>
                    <l xml:id="d001l975" n="12" met="D">Nixus surripere, atque in teneris manus</l>
                    <l xml:id="d001l976" n="13">Immiscere papillulis?</l>
                    <l xml:id="d001l977" n="14" met="D">Quod si compulerit me furor improbus,</l>
                    <l xml:id="d001l978" n="15">Disces postmodo quid siet</l>
                    <l xml:id="d001l979" n="16" met="D">Tam bellas manibus tangere foeminas.</l>
                    <lb/>
                </div2>
                <div2 xml:id="001c030" type="carmen" met="F">
                    <head>
                        <abbr>30</abbr>
                    </head>
                    <p xml:id="d001l980" n="tit.">30. ad vicinos</p>
                    <l xml:id="d001l981" n="1">Vicini, moneo bene ac pudice</l>
                    <l xml:id="d001l982" n="2">Servetis mihi vos meam puellam,</l>
                    <l xml:id="d001l983" n="3">Ne se conferat ad suos amicos,</l>
                    <l xml:id="d001l984" n="4">Quos omnes amat impotente amore,</l>
                    <l xml:id="d001l985" n="5">Nec mirum, quia mentulatiores;</l>
                    <l xml:id="d001l986" n="6">Quin et si cupitis probi videri,</l>
                    <l xml:id="d001l987" n="7">Tales passeribus salaciores</l>
                    <l xml:id="d001l988" n="8">Longe a coniugibus movete vestris;</l>
                    <l xml:id="d001l989" n="9">Et tu, si sapis, o puella nequam,</l>
                    <l xml:id="d001l990" n="10">Istos desere pessimos amicos</l>
                    <l xml:id="d001l991" n="11">Et mecum maneas bona et pudica;</l>
                    <l xml:id="d001l992" n="12">Nam iuro tibi per tuam Serapim,</l>
                    <l xml:id="d001l993" n="13">Tecum continuas iacere noctes</l>
                    <l xml:id="d001l994" n="14">In multa recubans fututione.</l>
                    <lb/>
                </div2>
                <div2 xml:id="001c031" type="carmen" met="F">
                    <head>
                        <abbr>31</abbr>
                    </head>
                    <p xml:id="d001l995" n="tit.">31. ad Perillam puellam</p>
                    <l xml:id="d001l996" n="1">O solatiolum meum, Perilla,</l>
                    <l xml:id="d001l997" n="2">Dic: quid Cinnama nostra rure fecit</l>
                    <l xml:id="d001l998" n="3">Hos sex continuos dies? Valetne?</l>
                    <l xml:id="d001l999" n="4">Nam quidam mihi pessimus cinaedus</l>
                    <l xml:id="d001l1000" n="5">Dixit quod tenerum pedem catella,</l>
                    <l xml:id="d001l1001" n="6">Dum ludit nimium, procace morsu</l>
                    <l xml:id="d001l1002" n="7">Illi presserat, et domi manebat</l>
                    <l xml:id="d001l1003" n="8">Exspectans medicos ab urbe missos.</l>
                    <l xml:id="d001l1004" n="9">Quare te rogo per tuos ocellos,</l>
                    <l xml:id="d001l1005" n="10">Illos praevenias probeque cures,</l>
                    <l xml:id="d001l1006" n="11">Ne qua se nimium licentiosos</l>
                    <l xml:id="d001l1007" n="12">Praestent, dum cupiunt boni videri;</l>
                    <l xml:id="d001l1008" n="13">Nam bracis sine, pallio tumenti,</l>
                    <l xml:id="d001l1009" n="14">Manu vix retinent utraque penes</l>
                    <l xml:id="d001l1010" n="15">Infestos pueris puellulisque.</l>
                    <lb/>
                </div2>
                <div2 xml:id="001c032" type="carmen" met="F">
                    <head>
                        <abbr>32</abbr>
                    </head>
                    <p xml:id="d001l1011" n="tit.">32. in malum poetam, | quem mutato nomine Utricellum vocat</p>
                    <l xml:id="d001l1012" n="1">Non sunt carmina, sed cacationes,</l>
                    <l xml:id="d001l1013" n="2">Quae se scribere iactat Utricellus;</l>
                    <l xml:id="d001l1014" n="3">Est merdosius omnibus latrinis,</l>
                    <l xml:id="d001l1015" n="4">Quod se scribere iactat Utricellus.</l>
                    <l xml:id="d001l1016" n="5">Obtura miserum, Camoena, nasum,</l>
                    <l xml:id="d001l1017" n="6">Ne te carmina tam cacata laedant.</l>
                    <l xml:id="d001l1018" n="7">O merdosa poemata, o quid unquam</l>
                    <l xml:id="d001l1019" n="8">Erit vel fuit his magis cacatum?</l>
                    <l xml:id="d001l1020" n="9">Quamprimum medicos, mei sodales,</l>
                    <l xml:id="d001l1021" n="10">Ad me ducite; nam maligna febris</l>
                    <l xml:id="d001l1022" n="11">Dudum me tenet. Ut dii deaeque</l>
                    <l xml:id="d001l1023" n="12">Isti dent mala multa, qui nec unquam</l>
                    <l xml:id="d001l1024" n="13">Scribit carmina, sed cacationes.</l>
                    <lb/>
                </div2>
                <div2 xml:id="001c033" type="carmen" met="F">
                    <head>
                        <abbr>33</abbr>
                    </head>
                    <p xml:id="d001l1025" n="tit.">33. de improbitate puellae suae</p>
                    <l xml:id="d001l1026" n="1">Irata est quotiens mihi, puella</l>
                    <l xml:id="d001l1027" n="2">Tristis me vocat aridum poetam,</l>
                    <l xml:id="d001l1028" n="3">Et lassum minima fututione,</l>
                    <l xml:id="d001l1029" n="4">Indoctum veneris, malique penis.</l>
                    <l xml:id="d001l1030" n="5">Post haec in triviis, in ore vulgi,</l>
                    <l xml:id="d001l1031" n="6">Irridentibus omnibus puellis,</l>
                    <l xml:id="d001l1032" n="7">Dicit tam male me esse mentulatum,</l>
                    <l xml:id="d001l1033" n="8">Quam vel pumilio puerve trimus.</l>
                    <l xml:id="d001l1034" n="9">Quam ob rem constitui meas querelas</l>
                    <l xml:id="d001l1035" n="10">Deferre ad Venerem, inque ius vocare.</l>
                    <l xml:id="d001l1036" n="11">Nam quis tam patiens amator esset?</l>
                    <l xml:id="d001l1037" n="12">Quod si sensero ius mihi negari,</l>
                    <l xml:id="d001l1038" n="13">Hellespontiacum deum precabor,</l>
                    <l xml:id="d001l1039" n="14">Partes suscipiat meas, velitque</l>
                    <l xml:id="d001l1040" n="15">Pro me, quod minimum facillimumque est,</l>
                    <l xml:id="d001l1041" n="16">Ulcisci facinus manu severa.</l>
                    <lb/>
                </div2>
                <div2 xml:id="001c034" type="carmen" met="F">
                    <head>
                        <abbr>34</abbr>
                    </head>
                    <p xml:id="d001l1042" n="tit.">34. Iulio Forti Siculo</p>
                    <l xml:id="d001l1043" n="1">Iuli, pars animae secunda nostrae,</l>
                    <l xml:id="d001l1044" n="2">Quid non me pateris meas Camoenas</l>
                    <l xml:id="d001l1045" n="3">Omnes proiicere ignibus cremandas,</l>
                    <l xml:id="d001l1046" n="4">Quarum depereunt graves labores,</l>
                    <l xml:id="d001l1047" n="5">Et perdo miseras subinde chartas?</l>
                    <l xml:id="d001l1048" n="6">Nam quanvis veterum diesque noctesque</l>
                    <l xml:id="d001l1049" n="7">Evolvam monumenta Iuliorum,</l>
                    <l xml:id="d001l1050" n="8">Attritique adeo mei libelli,</l>
                    <l xml:id="d001l1051" n="9">Ut nil a solea deesse credas,</l>
                    <l xml:id="d001l1052" n="10">Semper nostra tamen Thalia friget;</l>
                    <l xml:id="d001l1053" n="11">Cuius nequitias ineptiasque</l>
                    <l xml:id="d001l1054" n="12">Nolis laedere, vel putare nullas,</l>
                    <l xml:id="d001l1055" n="13">Nec me sordidulum voces poetam,</l>
                    <l xml:id="d001l1056" n="14">Si non, posthabito facetiarum</l>
                    <l xml:id="d001l1057" n="15">Lusu, carminibus vacem severis.</l>
                    <l xml:id="d001l1058" n="16">Nam, cum desierint graves Catones</l>
                    <l xml:id="d001l1059" n="17">Et sint tempora Busuluniana,</l>
                    <l xml:id="d001l1060" n="18">Aequum quis putet esse laude sacra</l>
                    <l xml:id="d001l1061" n="19">Scelestos celebrare Tarracones?</l>
                </div2>
            </div1>
            <div1 xml:id="d002" type="section" decls="#md" met="various">
                <head>
                    <title>2</title>
                    <abbr>2</abbr>
                    <bibl source="digital">Marcello Montalto</bibl>
                </head>
                <div2 xml:id="002c001" type="carmen" met="E">
                    <head>
                        <abbr>1</abbr>
                    </head>
                    <p xml:id="d002l1" n="tit.">1. magica ad depellendum amorem, | ad Theodorum Gazam</p>
                    <l xml:id="d002l2" n="1">Mite caput Lenaee hedera redimite virenti,</l>
                    <l xml:id="d002l3" n="2">Tuque nigram tenebris nox adoperta comam,</l>
                    <l xml:id="d002l4" n="3">Languida nunc facili componite lumina somno,</l>
                    <l xml:id="d002l5" n="4">Fessaque securus occupet ossa sopor.</l>
                    <l xml:id="d002l6" n="5">Tu modo tincta, puer, lethaeo dilue somno</l>
                    <l xml:id="d002l7" n="6">Pocula; sic tristis nanque fugandus amor.</l>
                    <l xml:id="d002l8" n="7">An mage thessalicis tentem medicamina verbis,</l>
                    <l xml:id="d002l9" n="8">Et rumpam magico vincla veneficio?</l>
                    <l xml:id="d002l10" n="9">Stant arae, lectaeque suis e collibus haerbae</l>
                    <l xml:id="d002l11" n="10">Et succi, et magicis carmina ficta sonis;</l>
                    <l xml:id="d002l12" n="11">Tum geminae sacro rorantes himbre cupressi,</l>
                    <l xml:id="d002l13" n="12">Inque sepulcrales cedrus adusta rogos;</l>
                    <l xml:id="d002l14" n="13">Nec lunam nox prona negat, nec sidera desunt,</l>
                    <l xml:id="d002l15" n="14">Bis genibus, nota bis veneranda prece.</l>
                    <l xml:id="d002l16" n="15">Rore pio conspergo caput; dic versus in ortum</l>
                    <l xml:id="d002l17" n="16">Haec quater, et laevo mox pede tangis humum:</l>
                    <l xml:id="d002l18" n="17">"Vincula nunc haec solvo, atque haec ut vincula solvo,</l>
                    <l xml:id="d002l19" n="18">Carmine sic nostro cede solutus, amor;</l>
                    <l xml:id="d002l20" n="19">Cerea ut haec gelida durescit forma sub unda,</l>
                    <l xml:id="d002l21" n="20">Durescant rigido corda sepulta gelu;</l>
                    <l xml:id="d002l22" n="21">Carmine iasonios fugit Medea penatis,</l>
                    <l xml:id="d002l23" n="22">Carmine et hoc fugias corde repulsus, amor."</l>
                    <l xml:id="d002l24" n="23">Pulvere quo sterilis quadrupes sua corpora versat,</l>
                    <l xml:id="d002l25" n="24">Tu quater hoc ipso pulvere sparge caput;</l>
                    <l xml:id="d002l26" n="25">Cyzicea mox tinge et aqua, quater amne fluenti</l>
                    <l xml:id="d002l27" n="26">Dilue, ut extincto cedat amore calor;</l>
                    <l xml:id="d002l28" n="27">Dic Lethe bona verba, precare oblivia Lethen,</l>
                    <l xml:id="d002l29" n="28">Lethaeo mersas tingat ut amne faces.</l>
                    <l xml:id="d002l30" n="29">Fallor? An incipiunt tristes discedere curae,</l>
                    <l xml:id="d002l31" n="30">Pacatoque venit mollior aura salo?</l>
                    <l xml:id="d002l32" n="31">In portum mea vecta ratis, retinacula cessant,</l>
                    <l xml:id="d002l33" n="32">Libertas portu tutior ipsa mihi est,</l>
                    <l xml:id="d002l34" n="33">Libertas cui cedit amor, cui mater amorum,</l>
                    <l xml:id="d002l35" n="34">Ascraeas inter maxima virgo deas.</l>
                    <l xml:id="d002l36" n="35">Iam tandem ad Musas antiquaque sacra revertor,</l>
                    <l xml:id="d002l37" n="36">Et vatem accipiunt templa operata suum,</l>
                    <l xml:id="d002l38" n="37">Pieriae assistunt aures mihi grata canenti,</l>
                    <l xml:id="d002l39" n="38">Et plaudunt numeris Aonis antra novis;</l>
                    <l xml:id="d002l40" n="39">Sed mihi nec sine te dulces, Theodore, Camoenae,</l>
                    <l xml:id="d002l41" n="40">Castaliusque iuvat nec mea labra liquor.</l>
                    <l xml:id="d002l42" n="41">Et tua iam pridem cinxerunt tempora Musae,</l>
                    <l xml:id="d002l43" n="42">Insignemque hederae circuiere comam;</l>
                    <l xml:id="d002l44" n="43">Communes igitur Musae, communia nobis</l>
                    <l xml:id="d002l45" n="44">Sunt studia, atque eadem fata duobus eunt.</l>
                    <l xml:id="d002l46" n="45">Me quondam patriae casus nil triste timentem</l>
                    <l xml:id="d002l47" n="46">Cogit longinquas ire repente vias:</l>
                    <l xml:id="d002l48" n="47">Castra peto, tenerisque virum confessus ab annis,</l>
                    <l xml:id="d002l49" n="48">Tyrrhenas didici sub Iove ferre nives;</l>
                    <l xml:id="d002l50" n="49">Mox, ubi composito redierunt ocia bello,</l>
                    <l xml:id="d002l51" n="50">Et repetit patrios martia turba lares,</l>
                    <l xml:id="d002l52" n="51">Excepit rhodio quondam fundata colono</l>
                    <l xml:id="d002l53" n="52">Parthenope, studiis semper amata meis.</l>
                    <l xml:id="d002l54" n="53">Te quoque turcaicae fugientem vincla catenae</l>
                    <l xml:id="d002l55" n="54">Eiecit patrio Thessalonica solo,</l>
                    <l xml:id="d002l56" n="55">Iactatumque diu diversa per aequora tandem</l>
                    <l xml:id="d002l57" n="56">Agnovit phrygio condita Roma duce;</l>
                    <l xml:id="d002l58" n="57">Nunc eodem quo me fato campania tellus</l>
                    <l xml:id="d002l59" n="58">Deliciis pascit terra beata suis</l>
                    <l xml:id="d002l60" n="59">Hic, ubi nos longae producere tempora vitae</l>
                    <l xml:id="d002l61" n="60">Et resides annos claudere fata velint,</l>
                    <l xml:id="d002l62" n="61">Et, cum maturis aetas nos solverit annis,</l>
                    <l xml:id="d002l63" n="62">Iniicietque avidas Parca maligna manus,</l>
                    <l xml:id="d002l64" n="63">Tum mistum cinerem communi honerare sepulcro,</l>
                    <l xml:id="d002l65" n="64">Amborumque unus contegat ossa lapis.</l>
                    <lb/>
                </div2>
                <div2 xml:id="002c002" type="carmen" met="E">
                    <head>
                        <abbr>2</abbr>
                    </head>
                    <p xml:id="d002l66" n="tit.">2. Bophillus adulescens alloquitur Phiellam amicam</p>
                    <l xml:id="d002l67" n="1">"Si quisquam infernas cupiat praenoscere poenas,</l>
                    <l xml:id="d002l68" n="2">Si quisquam elisii dona beata poli,</l>
                    <l xml:id="d002l69" n="3">Hic faciles vultus, ille indignantia cernat</l>
                    <l xml:id="d002l70" n="4">Lumina, in exitium nata, Phiella, meum.</l>
                    <l xml:id="d002l71" n="5">Aurea pacato diffundis tempora vultu,</l>
                    <l xml:id="d002l72" n="6">Aurea tranquillo pax et ob ore venit;</l>
                    <l xml:id="d002l73" n="7">Dum loqueris, toto discedunt nubila coelo,</l>
                    <l xml:id="d002l74" n="8">Verna quies roseo est, vernus in orbe decor.</l>
                    <l xml:id="d002l75" n="9">Candida felices sustollant lintea nautae,</l>
                    <l xml:id="d002l76" n="10">Quoque petant portus, aura ministrat iter,</l>
                    <l xml:id="d002l77" n="11">Magnetem et gelido surgentis axe Triones,</l>
                    <l xml:id="d002l78" n="12">Quosque sequatur habet tuta carina deos.</l>
                    <l xml:id="d002l79" n="13">Quod si quem placidis facilis dignaris ocellis,</l>
                    <l xml:id="d002l80" n="14">Nectaris huic fontes ambrosiaeque fluunt;</l>
                    <l xml:id="d002l81" n="15">Illic delicias, illic ludosque iocosque,</l>
                    <l xml:id="d002l82" n="16">Mille voluptates, gaudia mille geris;</l>
                    <l xml:id="d002l83" n="17">Fortuna potes invita fecisse beatum</l>
                    <l xml:id="d002l84" n="18">Quemque velis, miserum quemque beasse velit.</l>
                    <l xml:id="d002l85" n="19">Aspice divinas humano in corpore dotes;</l>
                    <l xml:id="d002l86" n="20">Nil mortale tibi, digna puella polo es.</l>
                    <l xml:id="d002l87" n="21">Atque utinam invideant ne te coelestia nobis,</l>
                    <l xml:id="d002l88" n="22">Et nova phoebeo sidere flamma mices.</l>
                    <l xml:id="d002l89" n="23">O bene, quod veteres mutarunt numina mores,</l>
                    <l xml:id="d002l90" n="24">Vertit amatorem fabula nulla Iovem;</l>
                    <l xml:id="d002l91" n="25">In te non taurum, non ille subiret olorem,</l>
                    <l xml:id="d002l92" n="26">Non Danaes rutilam solveret in pluviam,</l>
                    <l xml:id="d002l93" n="27">Sed nitidus blando coetu comitatus amorum</l>
                    <l xml:id="d002l94" n="28">In thalamum veheret, dia puella, suum,</l>
                    <l xml:id="d002l95" n="29">Et tua gemmali posuisset membra cubili</l>
                    <l xml:id="d002l96" n="30">Illa deum requies deliciumque Venus.</l>
                    <l xml:id="d002l97" n="31">Hoc melius. Nunc ille iocos, nunc audit amantes;</l>
                    <l xml:id="d002l98" n="32">Et iuvenum curis, quas tulit ipse, favet,</l>
                    <l xml:id="d002l99" n="33">Ille mihi de te spondet quaecunque rogarim,</l>
                    <l xml:id="d002l100" n="34">Teque meo pepigit, candida nympha, toro.</l>
                    <l xml:id="d002l101" n="35">Tu quoque iunge pios fido cum coniuge amores;</l>
                    <l xml:id="d002l102" n="36">Ipse etenim et coniux, ipse et amator ero.</l>
                    <l xml:id="d002l103" n="37">Qualis chaoniae devinctus amore maritae,</l>
                    <l xml:id="d002l104" n="38">Nescit amans volucris fallere iura suae,</l>
                    <l xml:id="d002l105" n="39">Nec te tam formae capiat decor iste superbae,</l>
                    <l xml:id="d002l106" n="40">Ut tua commorint taedia iniqua deos.</l>
                    <l xml:id="d002l107" n="41">Si facilis quondam Daphne peneia fuisset,</l>
                    <l xml:id="d002l108" n="42">Non staret duris frondea limitibus,</l>
                    <l xml:id="d002l109" n="43">Nec tam crudeli fato rapuisset amantem</l>
                    <l xml:id="d002l110" n="44">Sortis Anaxarete causa modusque suae.</l>
                    <l xml:id="d002l111" n="45">Et mihi nescio quid blandis promittere ocellis,</l>
                    <l xml:id="d002l112" n="46">Et mihi nescio quid dulce videre loqui,</l>
                    <l xml:id="d002l113" n="47">Utque supercilio spondes nutuque loquaci,</l>
                    <l xml:id="d002l114" n="48">Non nihil ipsa meis mota venis precibus.</l>
                    <l xml:id="d002l115" n="49">Nec nomen capiat te virginitatis inane;</l>
                    <l xml:id="d002l116" n="50">Nullis illa quidem est inclyta temporibus.</l>
                    <l xml:id="d002l117" n="51">Illi virginitas, illi sua cura pudoris,</l>
                    <l xml:id="d002l118" n="52">Siqua puella deis casta facit superis;</l>
                    <l xml:id="d002l119" n="53">Virginitas tua, Cydippe, tua, Maenali diva;</l>
                    <l xml:id="d002l120" n="54">Nos modo naturae dulce sequamur iter.</l>
                    <l xml:id="d002l121" n="55">Atque utinam in priscos redeant nova secula mores,</l>
                    <l xml:id="d002l122" n="56">Aurea quis Latio regna fuisse canunt,</l>
                    <l xml:id="d002l123" n="57">Cum passim virides nullo custode per haerbas</l>
                    <l xml:id="d002l124" n="58">Ibat amatori iuncta puella suo,</l>
                    <l xml:id="d002l125" n="59">Non quem dura parens, non quem pater improbus illi,</l>
                    <l xml:id="d002l126" n="60">Mutua sed placido iunxerat ore Venus;</l>
                    <l xml:id="d002l127" n="61">Atque ita composito iungebant foedere curas,</l>
                    <l xml:id="d002l128" n="62">Una fides, unus lectus, et unus amor.</l>
                    <l xml:id="d002l129" n="63">Tecum ego muscosis habitarem dives in antris,</l>
                    <l xml:id="d002l130" n="64">Atque idem lectus arbor et haerba foret;</l>
                    <l xml:id="d002l131" n="65">Arbor compositas iaceret recubantibus umbras,</l>
                    <l xml:id="d002l132" n="66">Praeberet mollem cespitis haerba torum,</l>
                    <l xml:id="d002l133" n="67">Et circum querulo streperent virgulta canore,</l>
                    <l xml:id="d002l134" n="68">Et streperet querula qui salit amnis aqua,</l>
                    <l xml:id="d002l135" n="69">Luderet et suavis demulcens ore querelas</l>
                    <l xml:id="d002l136" n="70">Attica frondosis ales in arboribus;</l>
                    <l xml:id="d002l137" n="71">Sic mecum fixis haereres nixa lacertis,</l>
                    <l xml:id="d002l138" n="72">Lascivis relegens oscula blanda iocis,</l>
                    <l xml:id="d002l139" n="73">Mutua sic placido traheremus gaudia lusu,</l>
                    <l xml:id="d002l140" n="74">Et regum magnae despicerentur opes."</l>
                    <l xml:id="d002l141" n="75">Haec ille, et saevus quaecunque coegerat ardor,</l>
                    <l xml:id="d002l142" n="76">Quaecunque et didicit verba disertus amans:</l>
                    <l xml:id="d002l143" n="77">At nymphe, varios immutans ore colores,</l>
                    <l xml:id="d002l144" n="78">Paulatim victas iam dabat ipsa manus,</l>
                    <l xml:id="d002l145" n="79">Illius et fixis haerens pendebat ocellis;</l>
                    <l xml:id="d002l146" n="80">Uritur, et taciti signa furoris erant,</l>
                    <l xml:id="d002l147" n="81">Et conata loqui singultim pauca locuta est,</l>
                    <l xml:id="d002l148" n="82">Deque verecundo fugerat ore color.</l>
                    <l xml:id="d002l149" n="83">Ac furtim laxis foribus progressa parabat</l>
                    <l xml:id="d002l150" n="84">Currere in amplexus, care Bophille, tuos,</l>
                    <l xml:id="d002l151" n="85">Cum mater saevis cumulans obiurgia dictis</l>
                    <l xml:id="d002l152" n="86">A specula natam iussit abire suam.</l>
                    <l xml:id="d002l153" n="87">Sic quos iunxit amor, tristis custodia solvit:</l>
                    <l xml:id="d002l154" n="88">O nullo vacuum tempore quisquis amat.</l>
                    <lb/>
                </div2>
                <div2 xml:id="002c003" type="carmen" met="E">
                    <head>
                        <abbr>3</abbr>
                    </head>
                    <p xml:id="d002l155" n="tit.">3. queritur de Baianis balneis</p>
                    <l xml:id="d002l156" n="1">Annua baianis redeunt spectacula lymphis,</l>
                    <l xml:id="d002l157" n="2">Et medicas aperit terra salubris aquas,</l>
                    <l xml:id="d002l158" n="3">Litoraque arrident teneris spectanda puellis,</l>
                    <l xml:id="d002l159" n="4">Et suus est illis undique mistus amans.</l>
                    <l xml:id="d002l160" n="5">Litora non unquam nostras solantia curas,</l>
                    <l xml:id="d002l161" n="6">Sed semper saevis addita causa malis,</l>
                    <l xml:id="d002l162" n="7">Quid iuvat ingratos membris depellere morbos,</l>
                    <l xml:id="d002l163" n="8">Si curas animo tristitiamque datis?</l>
                    <l xml:id="d002l164" n="9">Hinc ego, cum vestro quaesissem a fonte salutem,</l>
                    <l xml:id="d002l165" n="10">Vulnera non ipsi perpetienda tuli.</l>
                    <l xml:id="d002l166" n="11">At vos, o toto dispersi litore nautae,</l>
                    <l xml:id="d002l167" n="12">Nunquid et hac vecta est nostra puella rate?</l>
                    <l xml:id="d002l168" n="13">Quos tenuit fontes? Aut quas petit improba thermas?</l>
                    <l xml:id="d002l169" n="14">Quosve habuit comites? Quemve secuta ducem?</l>
                    <l xml:id="d002l170" n="15">Infelix avibus locus hic, undaeque nocentes,</l>
                    <l xml:id="d002l171" n="16">Me miserum, volucri non nocet ipse deo.</l>
                    <l xml:id="d002l172" n="17">Atque utinam haec nunquam tetigisset litora victor</l>
                    <l xml:id="d002l173" n="18">Alcides, oris missus ab hesperiis.</l>
                    <l xml:id="d002l174" n="19">Viderat ille gregis praeda ex balearide pompam,</l>
                    <l xml:id="d002l175" n="20">Unde et Pompeius nomina vicus habet:</l>
                    <l xml:id="d002l176" n="21">Ecce furit totis infecta per agmina castris</l>
                    <l xml:id="d002l177" n="22">Perque omnes saevit mors inopina vias,</l>
                    <l xml:id="d002l178" n="23">Ipsa suis spargit manibus pestemque luemque,</l>
                    <l xml:id="d002l179" n="24">Exsatiatque animum cruda noverca suum;</l>
                    <l xml:id="d002l180" n="25">Nil medicae prosunt artes cantataque verba,</l>
                    <l xml:id="d002l181" n="26">Aut e marrubiis haerba revulsa iugis.</l>
                    <l xml:id="d002l182" n="27">Procumbit, supplexque Iovem tirynthius heros</l>
                    <l xml:id="d002l183" n="28">Orat, et intonso de grege mactat oves,</l>
                    <l xml:id="d002l184" n="29">Exquiritque deum pacem nymphasque precatur,</l>
                    <l xml:id="d002l185" n="30">Quasque virens Gaurus, quas et Avernus habet.</l>
                    <l xml:id="d002l186" n="31">Audiit hic genitor natum, audivere sorores,</l>
                    <l xml:id="d002l187" n="32">Quasque salutiferas fundit Araxis aquas;</l>
                    <l xml:id="d002l188" n="33">Nam passim toto manarunt litore lymphae,</l>
                    <l xml:id="d002l189" n="34">Erupitque cavis fontibus auxilium,</l>
                    <l xml:id="d002l190" n="35">Sulphureaeque micant undae, scatuitque sub antris</l>
                    <l xml:id="d002l191" n="36">Fumidus et medicas extulit humor opes.</l>
                    <l xml:id="d002l192" n="37">Nec mora, iussus aquis lavit se exercitus illis,</l>
                    <l xml:id="d002l193" n="38">Tristis et ex omni corpore pestis abit.</l>
                    <l xml:id="d002l194" n="39">Forte amor in nymphen Laeborida tela parabat,</l>
                    <l xml:id="d002l195" n="40">In quam Vulturnum fixerat ante deum,</l>
                    <l xml:id="d002l196" n="41">Aenariaeque procul secreta in rupe sedebat,</l>
                    <l xml:id="d002l197" n="42">Dum cavet insidiis callidus arte locum.</l>
                    <l xml:id="d002l198" n="43">Audiit hic dum laeta Iovi canit aequore toto</l>
                    <l xml:id="d002l199" n="44">Miles, et herculeis vocibus aura favet;</l>
                    <l xml:id="d002l200" n="45">Aura favet gratasque dei perducit ad aures,</l>
                    <l xml:id="d002l201" n="46">Quantum opis hic illis vis et inesset aquis.</l>
                    <l xml:id="d002l202" n="47">Spem capit admonitus lucis caraeque salutis,</l>
                    <l xml:id="d002l203" n="48">Captaque restitui lumina posse sibi</l>
                    <l xml:id="d002l204" n="49">(Nanque olim pharetra nimium pueriliter usus</l>
                    <l xml:id="d002l205" n="50">Torsit in armiferam spicula acuta deam;</l>
                    <l xml:id="d002l206" n="51">At Pallas, pueri telum aversata, retexit</l>
                    <l xml:id="d002l207" n="52">Aegida vipereas explicuitque comas;</l>
                    <l xml:id="d002l208" n="53">Hinc puero riguere oculi, visque ipsa videndi</l>
                    <l xml:id="d002l209" n="54">Tabuit, atque hebeti lumine abinde ferit.</l>
                    <l xml:id="d002l210" n="55">Consilio Veneris tamen atque ex arte Cupido</l>
                    <l xml:id="d002l211" n="56">Ipse vicem et fratris munera frater obit;</l>
                    <l xml:id="d002l212" n="57">Arcum stringit Amor, moderatur tela Cupido,</l>
                    <l xml:id="d002l213" n="58">Laxandique arcus signa dat ipsa Venus,</l>
                    <l xml:id="d002l214" n="59">At caecos Iocus incessus inceptaque caeca</l>
                    <l xml:id="d002l215" n="60">Dirigit et fraudes illecebrasque parat),</l>
                    <l xml:id="d002l216" n="61">Ac subito auratae fulxere per aera pennae,</l>
                    <l xml:id="d002l217" n="62">Et volucer celsa movit ab arce deus.</l>
                    <l xml:id="d002l218" n="63">Huc postquam ventum est, medicis et constitit undis,</l>
                    <l xml:id="d002l219" n="64">Et tepido laetus margine sedit aquae,</l>
                    <l xml:id="d002l220" n="65">Mox arcum ardentesque faces volucresque sagittas</l>
                    <l xml:id="d002l221" n="66">Deposuit (misero cognita tela mihi)</l>
                    <l xml:id="d002l222" n="67">Incubuitque genu duplici; tum flumina palmis</l>
                    <l xml:id="d002l223" n="68">Haurit, et infuso lumina rore lavat,</l>
                    <l xml:id="d002l224" n="69">Terque quaterque oculis amnem suffundit; at illi</l>
                    <l xml:id="d002l225" n="70">Luxit, et auxilium tullia lympha dedit.</l>
                    <l xml:id="d002l226" n="71">Hinc nunc tam certo meditatur spicula iactu,</l>
                    <l xml:id="d002l227" n="72">Acrior et multo quam fuit ante ferit,</l>
                    <l xml:id="d002l228" n="73">Nec tantum volucri praefigit pectora telo,</l>
                    <l xml:id="d002l229" n="74">Saeva sed ex oculis vulnera multa parat;</l>
                    <l xml:id="d002l230" n="75">His ille insidias fallax, his retia tendit,</l>
                    <l xml:id="d002l231" n="76">His capit et captos sub ditione premit,</l>
                    <l xml:id="d002l232" n="77">His ego, me miserum, tristi servire puellae</l>
                    <l xml:id="d002l233" n="78">Cogor, et aeternum vincula dura pati.</l>
                    <l xml:id="d002l234" n="79">Atque utinam primis mater me flesset ab annis,</l>
                    <l xml:id="d002l235" n="80">Et rapta e cunis funera nostra forent;</l>
                    <l xml:id="d002l236" n="81">Non ego tam multos sentirem in amore dolores,</l>
                    <l xml:id="d002l237" n="82">Servitium et quererer regna superba diu,</l>
                    <l xml:id="d002l238" n="83">Nec turpis de me per multas fabula gentes</l>
                    <l xml:id="d002l239" n="84">Isset, et ingenii fama sinistra mei.</l>
                    <l xml:id="d002l240" n="85">Ah pudeat vatem, pudeat pia sacra colentem</l>
                    <l xml:id="d002l241" n="86">Nequitiam et Veneris turpia castra sequi;</l>
                    <l xml:id="d002l242" n="87">Cingite victrices laurus, mihi gloria parta est,</l>
                    <l xml:id="d002l243" n="88">Cessit amor, vacuo est pectore pulsa venus,</l>
                    <l xml:id="d002l244" n="89">Effracti cecidere arcus ruptaeque catenae,</l>
                    <l xml:id="d002l245" n="90">Liberaque erepto sunt mea colla iugo.</l>
                    <lb/>
                </div2>
                <div2 xml:id="002c004" type="carmen" met="G">
                    <head>
                        <abbr>4</abbr>
                    </head>
                    <p xml:id="d002l246" n="tit.">4. de infelicitate generis hominum</p>
                    <l xml:id="d002l247" n="1">Non ulla terris habitat aut pax aut quies,</l>
                    <l xml:id="d002l248" n="2">Inferna dirae et luctus occupant loca,</l>
                    <l xml:id="d002l249" n="3">Exercet in mortalibus regnum metus,</l>
                    <l xml:id="d002l250" n="4">Regnat libido, fraudis et scelerum caput;</l>
                    <l xml:id="d002l251" n="5">Quae prima fulget homini infelix dies,</l>
                    <l xml:id="d002l252" n="6">Comitem profundo ducit ex Erebo simul</l>
                    <l xml:id="d002l253" n="7">Dolorem et aegritudinem. O sortem asperam,</l>
                    <l xml:id="d002l254" n="8">O dura fata et semper in peius malum.</l>
                    <l xml:id="d002l255" n="9">Nemo beatus: ille divitiis fluens</l>
                    <l xml:id="d002l256" n="10">Inops habendo; hunc sceptra terris praeferunt,</l>
                    <l xml:id="d002l257" n="11">Ipse est sui impos, et, quibus praeest, timet;</l>
                    <l xml:id="d002l258" n="12">His ficta virtus limes ad summum est bonum,</l>
                    <l xml:id="d002l259" n="13">Et pandit oris squalor ad superos viam.</l>
                    <l xml:id="d002l260" n="14">Haec illa squalens dira et infelix plaga,</l>
                    <l xml:id="d002l261" n="15">Cocytiae fauces inexorabiles,</l>
                    <l xml:id="d002l262" n="16">Phlegethontis ignes, gurgitesque acherusii,</l>
                    <l xml:id="d002l263" n="17">Haec tantalea sitis, iecurque foecundum,</l>
                    <l xml:id="d002l264" n="18">Et membra diri Ixionis torquens rota.</l>
                    <l xml:id="d002l265" n="19">Sed quid, recensens plura, in immensum trahor?</l>
                    <l xml:id="d002l266" n="20">Sumus hic tot inferi, quot homines vivimus,</l>
                    <l xml:id="d002l267" n="21">Suusque quisque dirus est Erebus sibi.</l>
                    <l xml:id="d002l268" n="22">Nobis amores et libido pectoris,</l>
                    <l xml:id="d002l269" n="23">Et una non unius obstetrix mali</l>
                    <l xml:id="d002l270" n="24">Humana facies, cuius ex oculis fluit</l>
                    <l xml:id="d002l271" n="25">Amor, odium, pax, ira, spes, metus simul,</l>
                    <l xml:id="d002l272" n="26">Et quas gerit cruenta Tisiphone faces.</l>
                    <lb/>
                </div2>
                <div2 xml:id="002c005" type="carmen" met="E">
                    <head>
                        <abbr>5</abbr>
                    </head>
                    <p xml:id="d002l273" n="tit.">5. Casim fontem aegrotus alloquitur</p>
                    <l xml:id="d002l274" n="1">Rura tuis qui nostra rigas humentia lymphis,</l>
                    <l xml:id="d002l275" n="2">Quam procul hei misero nunc mihi, Casis, abes.</l>
                    <l xml:id="d002l276" n="3">Tu nunc muscosa placidus sub rupe vagaris,</l>
                    <l xml:id="d002l277" n="4">Redditur et fluxu lenior aura tuo,</l>
                    <l xml:id="d002l278" n="5">Altaque praetexit virides tibi populus umbras,</l>
                    <l xml:id="d002l279" n="6">Et mille in foliis dulce queruntur aves;</l>
                    <l xml:id="d002l280" n="7">At me nunc tristi fessum Campania morbo</l>
                    <l xml:id="d002l281" n="8">Detinet, et venas urit anhela sitis,</l>
                    <l xml:id="d002l282" n="9">Nec prodest viridi totiens te ornasse corona,</l>
                    <l xml:id="d002l283" n="10">Cinxisse et capiti plurima serta tuo,</l>
                    <l xml:id="d002l284" n="11">Nec prodest dulcis totiens cecinisse querelas,</l>
                    <l xml:id="d002l285" n="12">Numinis et causas edocuisse tui:</l>
                    <l xml:id="d002l286" n="13">"Nanque dies aderat, sceptrum quo cepit olympi</l>
                    <l xml:id="d002l287" n="14">Iupiter, hoc divis prandia lecta dabat.</l>
                    <l xml:id="d002l288" n="15">Tum puer idaeus, dum pocula grata ministrat</l>
                    <l xml:id="d002l289" n="16">Spectaturque suo digna rapina Iove,</l>
                    <l xml:id="d002l290" n="17">Atque inter mensasque deum laudesque superbit,</l>
                    <l xml:id="d002l291" n="18">Et tanto facies conscia teste placet,</l>
                    <l xml:id="d002l292" n="19">Incautus, labente gradu, carchesia fudit,</l>
                    <l xml:id="d002l293" n="20">Multus et e patera fluxit hiante liquor;</l>
                    <l xml:id="d002l294" n="21">Qui praeceps summa coeli de parte volutus</l>
                    <l xml:id="d002l295" n="22">In terras larga constitit huber aqua.</l>
                    <l xml:id="d002l296" n="23">Ad quae surridens genitor: Monumenta manebunt</l>
                    <l xml:id="d002l297" n="24">Certa, puer, casum testificata tuum;</l>
                    <l xml:id="d002l298" n="25">Amnis erit, qua nunc grati effluxere liquores,</l>
                    <l xml:id="d002l299" n="26">Casis erit fonti nomen honosque tuo.</l>
                    <l xml:id="d002l300" n="27">Oscula tum puero raptim libavit, at illi</l>
                    <l xml:id="d002l301" n="28">Fulxit sidereus sparsa per ora color."</l>
                    <l xml:id="d002l302" n="29">Has ego blanditias, memini, cantare solebam</l>
                    <l xml:id="d002l303" n="30">Fusus ad haerbosae fluxile murmur aquae;</l>
                    <l xml:id="d002l304" n="31">At tu longinquos nimium summotus ad Umbros</l>
                    <l xml:id="d002l305" n="32">Aoniae nunc es immemor ipse lyrae,</l>
                    <l xml:id="d002l306" n="33">Nec mihi nunc solito praebes de margine rivos,</l>
                    <l xml:id="d002l307" n="34">Arida nec suetus temperat ora liquor,</l>
                    <l xml:id="d002l308" n="35">Solaque languentis sensus mihi restat imago,</l>
                    <l xml:id="d002l309" n="36">Cum mens furtivas aegra requirit aquas.</l>
                    <l xml:id="d002l310" n="37">Interdum somno dulcis haurire liquores,</l>
                    <l xml:id="d002l311" n="38">Et madido videor pellere ab ore sitim;</l>
                    <l xml:id="d002l312" n="39">Haec mihi dat somnus solatia, dum Canis ardet,</l>
                    <l xml:id="d002l313" n="40">Et grave siccatos sidus hiulcat agros.</l>
                    <l xml:id="d002l314" n="41">At vos, Pierides, vestro succurrite vati</l>
                    <l xml:id="d002l315" n="42">(Profuerit fontes saepe bibisse sacros),</l>
                    <l xml:id="d002l316" n="43">Vos mihi Persephonen cantu placate; moveri</l>
                    <l xml:id="d002l317" n="44">Nanque potest: movit bistonis ante lyra.</l>
                    <lb/>
                </div2>
                <div2 xml:id="002c006" type="carmen" met="E">
                    <head>
                        <abbr>6</abbr>
                    </head>
                    <p xml:id="d002l318" n="tit.">6. laudes Casis fontis</p>
                    <l xml:id="d002l319" n="1">Casis, Hamadryadum furtis iucunde minister</l>
                    <l xml:id="d002l320" n="2">Et cupidis rupes semper amica deis,</l>
                    <l xml:id="d002l321" n="3">Ad quem saepe, sui linquens secreta Lycaei,</l>
                    <l xml:id="d002l322" n="4">Pan egit medios sole calente dies,</l>
                    <l xml:id="d002l323" n="5">Maenalioque tuos implevit carmine montes,</l>
                    <l xml:id="d002l324" n="6">Et septem cecinit fistula blanda modos,</l>
                    <l xml:id="d002l325" n="7">Cum passim iunctaeque manus et brachia nexae</l>
                    <l xml:id="d002l326" n="8">Ducebant placidos Naides ante choros,</l>
                    <l xml:id="d002l327" n="9">Carpebantque hilares iusta virgulta capellae,</l>
                    <l xml:id="d002l328" n="10">Hedus et in molli subsiliebat humo;</l>
                    <l xml:id="d002l329" n="11">Quin etiam, defessa iugis siquando Diana</l>
                    <l xml:id="d002l330" n="12">Egit praecipites per cava saxa feras,</l>
                    <l xml:id="d002l331" n="13">Hic posuitque latus, viridique in margine sedit,</l>
                    <l xml:id="d002l332" n="14">Et vitreo flavas lavit in amne comas;</l>
                    <l xml:id="d002l333" n="15">Te Bacchus, te Phoebus amant, tibi carmina nymphae</l>
                    <l xml:id="d002l334" n="16">Dulce canunt, tibi se comit amata Dryas,</l>
                    <l xml:id="d002l335" n="17">Pelignosque suos siquando et rura relinquit,</l>
                    <l xml:id="d002l336" n="18">Lassa subit fonti Calliopea tuo</l>
                    <l xml:id="d002l337" n="19">Et lenem querula carpit sub fronde quietem,</l>
                    <l xml:id="d002l338" n="20">Qua cadit arguto murmure lympha fugax.</l>
                    <lb/>
                </div2>
                <div2 xml:id="002c007" type="carmen" met="E">
                    <head>
                        <abbr>7</abbr>
                    </head>
                    <p xml:id="d002l339" n="tit.">7. ad Pium Pontificem Maximum</p>
                    <l xml:id="d002l340" n="1">Sic tua paeoniis vincantur taedia succis</l>
                    <l xml:id="d002l341" n="2">Phoebeaeque levent languida membra manus,</l>
                    <l xml:id="d002l342" n="3">Sic tibi et in Turcas assit Victoria mater,</l>
                    <l xml:id="d002l343" n="4">Et Solymam teneas sub ditione domum,</l>
                    <l xml:id="d002l344" n="5">Da precibus facilis aures, vatique faveto</l>
                    <l xml:id="d002l345" n="6">Vates, neu pietas sit tua dura mihi.</l>
                    <lb/>
                </div2>
                <div2 xml:id="002c008" type="carmen" met="E">
                    <head>
                        <abbr>8</abbr>
                    </head>
                    <p xml:id="d002l346" n="tit.">8. ad Marinum Tomacellum sodalem</p>
                    <l xml:id="d002l347" n="1">Fata vocant, lux alma, vale, iam deleor. At tu</l>
                    <l xml:id="d002l348" n="2">Inferias vati solve, Marine, tuo;</l>
                    <l xml:id="d002l349" n="3">Ossa quoque in patriam miserae transmitte parenti,</l>
                    <l xml:id="d002l350" n="4">Accipiat cineres testa paterna meos;</l>
                    <l xml:id="d002l351" n="5">Et soror ingratae persolvat iusta favillae</l>
                    <l xml:id="d002l352" n="6">Spargat et e lacrimis nostra sepulcra suis.</l>
                    <l xml:id="d002l353" n="7">Illa etenim tellus, quae me genuitque tulitque,</l>
                    <l xml:id="d002l354" n="8">Contegat et grata membra reponat humo.</l>
                    <l xml:id="d002l355" n="9">Officium fac, amice, pium, manesque piato,</l>
                    <l xml:id="d002l356" n="10">Atque arabo noster spiret odore rogus.</l>
                    <l xml:id="d002l357" n="11">Viveret o utinam frater tuus, ipseque tecum</l>
                    <l xml:id="d002l358" n="12">Vidisset potius funera nostra Leon;</l>
                    <l xml:id="d002l359" n="13">Ille meos flentis dextra clausisset ocellos,</l>
                    <l xml:id="d002l360" n="14">Iunxisset geminas et mihi rite manus,</l>
                    <l xml:id="d002l361" n="15">Ossaque iussisset molli requiescere terra,</l>
                    <l xml:id="d002l362" n="16">Et data perpetuum paxque quiesque foret,</l>
                    <l xml:id="d002l363" n="17">Ille meos obitus versu flevisset amico,</l>
                    <l xml:id="d002l364" n="18">Redderet et vati carmina moesta suo;</l>
                    <l xml:id="d002l365" n="19">Sic mihi mors nec amara foret, nec saeva timerem</l>
                    <l xml:id="d002l366" n="20">Fata, nec Alecto quas gerit ante faces.</l>
                    <l xml:id="d002l367" n="21">At tu, siqua tui superest tibi cura sodalis,</l>
                    <l xml:id="d002l368" n="22">Fac madeant lacrimis funera nostra piis;</l>
                    <l xml:id="d002l369" n="23">Te dulcis deflere iuvet lususque iocosque,</l>
                    <l xml:id="d002l370" n="24">Quos mea non ultra Musa sepulta canet.</l>
                    <lb/>
                </div2>
                <div2 xml:id="002c009" type="carmen" met="E">
                    <head>
                        <abbr>9</abbr>
                    </head>
                    <p xml:id="d002l371" n="tit.">9. de quercu diis sacra</p>
                    <l xml:id="d002l372" n="1">Haec vetus et multos quercus servata per annos,</l>
                    <l xml:id="d002l373" n="2">Si fas est vati credere, numen habet;</l>
                    <l xml:id="d002l374" n="3">Nanque sub hac iacuit mistus naretide nympha</l>
                    <l xml:id="d002l375" n="4">Pan, montanicolae captus amore deae.</l>
                    <l xml:id="d002l376" n="5">Maenalon ille suum dilectaque rura Lycaei</l>
                    <l xml:id="d002l377" n="6">Parrhasiaeque procul liquerat antra domus,</l>
                    <l xml:id="d002l378" n="7">Venerat huc, virides stringit qua Vigia ripas</l>
                    <l xml:id="d002l379" n="8">Et patrium riguo perluit amne solum;</l>
                    <l xml:id="d002l380" n="9">Vidit eam, liquidis dum se fovet inscia lymphis</l>
                    <l xml:id="d002l381" n="10">Et fessa aestivo membra calore levat;</l>
                    <l xml:id="d002l382" n="11">Tum periit, saevaeque animum fixere sagittae,</l>
                    <l xml:id="d002l383" n="12">Ussit et aetnaeus pectora adesa calor.</l>
                    <l xml:id="d002l384" n="13">Ac subito hirsuto demissa est fistula collo,</l>
                    <l xml:id="d002l385" n="14">Et pastorali carmina voce sonat:</l>
                    <l xml:id="d002l386" n="15">"Nympha, decus nemorum, sacro quae fonte lavaris,</l>
                    <l xml:id="d002l387" n="16">Candidaque in nitido flumine membra rigas,</l>
                    <l xml:id="d002l388" n="17">Brachia sunt niveo tibi candidiora ligustro,</l>
                    <l xml:id="d002l389" n="18">Collaque montana non minus alba nive,</l>
                    <l xml:id="d002l390" n="19">Purpureoque genas suffundens dia rubore</l>
                    <l xml:id="d002l391" n="20">Tingis punicea lilia cana rosa.</l>
                    <l xml:id="d002l392" n="21">Qui tibi sic lucent, per quos ego perdor, ocelli</l>
                    <l xml:id="d002l393" n="22">Nimirum heoi luminis instar habent.</l>
                    <l xml:id="d002l394" n="23">Oscula si liceat teneris sumpsisse labellis,</l>
                    <l xml:id="d002l395" n="24">Vilis Hymetos erit, vilis et Hybla mihi.</l>
                    <l xml:id="d002l396" n="25">O si quae vitreis referunt se membra sub undis</l>
                    <l xml:id="d002l397" n="26">Contigerim, o cupido membra fovenda sinu.</l>
                    <l xml:id="d002l398" n="27">Nec tu sperne deum, cui servit nonacris ora</l>
                    <l xml:id="d002l399" n="28">Cinctaque montanis itala terra iugis;</l>
                    <l xml:id="d002l400" n="29">Pana deum pecoris cuncti venerantur agrestes,</l>
                    <l xml:id="d002l401" n="30">Quique tenent alii rura nemusque dei.</l>
                    <l xml:id="d002l402" n="31">Ipse ego lac docui distento ex hubere caprae</l>
                    <l xml:id="d002l403" n="32">Exprimere et fuso cana colostra sero,</l>
                    <l xml:id="d002l404" n="33">Per me etiam tenero sunt mista coagula lacti,</l>
                    <l xml:id="d002l405" n="34">Inclususque suo caseus orbe fuit,</l>
                    <l xml:id="d002l406" n="35">Quin etiam tenuis lanae felicia texta</l>
                    <l xml:id="d002l407" n="36">Intonsa et docui carpere vellus ove;</l>
                    <l xml:id="d002l408" n="37">His mihi muneribus superata est Luna beatis,</l>
                    <l xml:id="d002l409" n="38">Venit et in nostrum candida diva torum.</l>
                    <l xml:id="d002l410" n="39">Aspice quam pingues agni, quam laetus in agro</l>
                    <l xml:id="d002l411" n="40">Hedus et in molli luxurietur humo:</l>
                    <l xml:id="d002l412" n="41">Hi tibi munus erunt, longumque intacta per aevum</l>
                    <l xml:id="d002l413" n="42">Fistula nonacriis invidiosa deis,</l>
                    <l xml:id="d002l414" n="43">Pro qua quid non fecerunt Heliceque Lyceque</l>
                    <l xml:id="d002l415" n="44">Cylleneque aliis dura puella procis?</l>
                    <l xml:id="d002l416" n="45">Hac tu cantabis laudes pecorisque tuasque,</l>
                    <l xml:id="d002l417" n="46">Hac mecum dulcis experiere modos."</l>
                    <l xml:id="d002l418" n="47">Illa deum fugiens, humili sublapsa salicto,</l>
                    <l xml:id="d002l419" n="48">Delitet et surda reiicit aure preces.</l>
                    <l xml:id="d002l420" n="49">Quid faciat? Qua spe miserum soletur amorem</l>
                    <l xml:id="d002l421" n="50">Infelix? Quanam leniat arte malum?</l>
                    <l xml:id="d002l422" n="51">Omnia tentanti frustra viresque paranti</l>
                    <l xml:id="d002l423" n="52">Obtulit, optati casus amoris opem.</l>
                    <l xml:id="d002l424" n="53">Quercus erat late patulis densissima ramis,</l>
                    <l xml:id="d002l425" n="54">Dives et intacto vertice sacra comam;</l>
                    <l xml:id="d002l426" n="55">Fama manet Faunos hic discubuisse madentes</l>
                    <l xml:id="d002l427" n="56">Saepius, et laetos hic agitasse choros;</l>
                    <l xml:id="d002l428" n="57">Inde loco metus, ac longos venerata per annos</l>
                    <l xml:id="d002l429" n="58">Silva manet, medius praeterit antra liquor,</l>
                    <l xml:id="d002l430" n="59">Antra racemiferis semper vestita corymbis,</l>
                    <l xml:id="d002l431" n="60">Semper silvicolis antra petita deis.</l>
                    <l xml:id="d002l432" n="61">Huc dea post aestus, venandi fessa labore,</l>
                    <l xml:id="d002l433" n="62">Venerat et molli lassa quierat humo,</l>
                    <l xml:id="d002l434" n="63">Cui labor et strepitus rivi salientis et umbra</l>
                    <l xml:id="d002l435" n="64">Optatos somnos et levis aura facit.</l>
                    <l xml:id="d002l436" n="65">Forte greges illuc, umbra ut viridante levaret,</l>
                    <l xml:id="d002l437" n="66">Ducit, et ipse cito Pan petit antra pede:</l>
                    <l xml:id="d002l438" n="67">Ecce videt stratam cupidus per gramina nymphen;</l>
                    <l xml:id="d002l439" n="68">Constitit, et tacita gaudia mente rapit.</l>
                    <l xml:id="d002l440" n="69">Mox sensim summaque pedes suspendit in haerba,</l>
                    <l xml:id="d002l441" n="70">Et presso nullus redditur ore sonus.</l>
                    <l xml:id="d002l442" n="71">Ut tetigit niveae semota cubilia nymphae,</l>
                    <l xml:id="d002l443" n="72">Et timet, et faciles huc agit hucque manus,</l>
                    <l xml:id="d002l444" n="73">Subducit retegitque sinus nudatque papillas,</l>
                    <l xml:id="d002l445" n="74">Hinc genua in molli lenta recurvat humo;</l>
                    <l xml:id="d002l446" n="75">Blanditur foemori digitis, collumque genasque</l>
                    <l xml:id="d002l447" n="76">Libat, et amplexu pectora nuda fovet,</l>
                    <l xml:id="d002l448" n="77">Iungit et os ori, mox ad sua gaudia pergit,</l>
                    <l xml:id="d002l449" n="78">Et sperata diu re sibi vota capit.</l>
                    <l xml:id="d002l450" n="79">Illa ubi se captam dulci resoluta quiete</l>
                    <l xml:id="d002l451" n="80">Sentit, ab opposita praelia veste movet;</l>
                    <l xml:id="d002l452" n="81">Verum ubi nec precibus nec vi permovit amantem,</l>
                    <l xml:id="d002l453" n="82">Paulatim victa est, deposuitque metum.</l>
                    <l xml:id="d002l454" n="83">Iuvit opus, facilemque deo dea praebuit, inde</l>
                    <l xml:id="d002l455" n="84">Saepius ad gratum venit amica locum.</l>
                    <l xml:id="d002l456" n="85">Hinc arbor sacrata diis, quod mille tabellae</l>
                    <l xml:id="d002l457" n="86">Antraque votivo munere culta docent.</l>
                    <lb/>
                </div2>
                <div2 xml:id="002c010" type="carmen" met="E">
                    <head>
                        <abbr>10</abbr>
                    </head>
                    <p xml:id="d002l458" n="tit.">10. de camino monte et Musarum latebris, | ad Elisium Gallutium</p>
                    <l xml:id="d002l459" n="1">Quisquis ades, venerare locum vatique faveto;</l>
                    <l xml:id="d002l460" n="2">Dum canit, et dictis credite, vera canit.</l>
                    <l xml:id="d002l461" n="3">Iam super addiderat frondosum Pelion Ossae</l>
                    <l xml:id="d002l462" n="4">Titanum coelo perniciosa manus,</l>
                    <l xml:id="d002l463" n="5">Turbaque coelestum misero confusa pavore</l>
                    <l xml:id="d002l464" n="6">Cedebat, nullo bella parante Iove;</l>
                    <l xml:id="d002l465" n="7">Cum sacer Aonidum chorus imbellesque puellae</l>
                    <l xml:id="d002l466" n="8">Aethera praecipiti deseruere fuga.</l>
                    <l xml:id="d002l467" n="9">Non illis Helicon, non multo numine clarus</l>
                    <l xml:id="d002l468" n="10">Parnasus tutos exhibuere lares.</l>
                    <l xml:id="d002l469" n="11">Antra petunt, notasque domos liquere, metuque</l>
                    <l xml:id="d002l470" n="12">Longa pererratis finibus arva tenent.</l>
                    <l xml:id="d002l471" n="13">Accipit hospitio fessas mitissimus amnis</l>
                    <l xml:id="d002l472" n="14">Liris, et hospitio sedulus addit opem.</l>
                    <l xml:id="d002l473" n="15">Mons fuit et scopulis et vallibus undique cinctus,</l>
                    <l xml:id="d002l474" n="16">Cuius ad ima cavae plurimaque antra iacent;</l>
                    <l xml:id="d002l475" n="17">Huc natas Iovis ille levi placidissimus alveo</l>
                    <l xml:id="d002l476" n="18">Devehit, et tacitis abdidit in latebris.</l>
                    <l xml:id="d002l477" n="19">Sed neque Mnemosynes partum prolemque tonantis</l>
                    <l xml:id="d002l478" n="20">Mons tacitam potuit continuisse diu;</l>
                    <l xml:id="d002l479" n="21">Undique nam sese ramis canentis olivae</l>
                    <l xml:id="d002l480" n="22">Palladioque suum cinxit honore caput,</l>
                    <l xml:id="d002l481" n="23">Tum patulas ulmos lenaeo vestit amictu,</l>
                    <l xml:id="d002l482" n="24">Humidus et liquidis undique fluxit aquis.</l>
                    <l xml:id="d002l483" n="25">Grataque posteritas montem dixere Camoenum,</l>
                    <l xml:id="d002l484" n="26">Ut nunc, mutata parte, Caminus eat;</l>
                    <l xml:id="d002l485" n="27">Quoque deae latuere, locum dixere Cavellas,</l>
                    <l xml:id="d002l486" n="28">Templaque sublimi constituere iugo.</l>
                    <l xml:id="d002l487" n="29">Quare, agite, et sacros Musis referamus honores,</l>
                    <l xml:id="d002l488" n="30">Reddamusque piis debita thura focis;</l>
                    <l xml:id="d002l489" n="31">Et tu, Pieridum cultor, quem lenia Phoebus</l>
                    <l xml:id="d002l490" n="32">Iussit dirceae plectra movere lyrae,</l>
                    <l xml:id="d002l491" n="33">Cinge comam lauro, citharamque intende Camoenis,</l>
                    <l xml:id="d002l492" n="34">Galle, aganippei gloria magna chori,</l>
                    <l xml:id="d002l493" n="35">Elisioque sui resonent montesque locique,</l>
                    <l xml:id="d002l494" n="36">Oppida quem dominum gallutiana colunt.</l>
                    <lb/>
                </div2>
                <div2 xml:id="002c011" type="carmen" met="E">
                    <head>
                        <abbr>11</abbr>
                    </head>
                    <p xml:id="d002l495" n="tit.">11. ad Leontem Tomacellum sodalem</p>
                    <l xml:id="d002l496" n="1">Ecquid in absentem quereris male fortis amicam,</l>
                    <l xml:id="d002l497" n="2">Nec linquit curas Anthionea tuas?</l>
                    <l xml:id="d002l498" n="3">Et deserta gravi resonant num litora planctu,</l>
                    <l xml:id="d002l499" n="4">Ipsaque de lacrimis humet arena tuis?</l>
                    <l xml:id="d002l500" n="5">Ac miser incassum votis tibi Nerea placas,</l>
                    <l xml:id="d002l501" n="6">Scilicet ut reduci venerit illa rate?</l>
                    <l xml:id="d002l502" n="7">An mare, longinquoque absens Trinacria tractu</l>
                    <l xml:id="d002l503" n="8">Extinguere tuas igne tepente faces?</l>
                    <l xml:id="d002l504" n="9">Sed neque tam facili percussit vulnere quenquam</l>
                    <l xml:id="d002l505" n="10">Ille, sagittifera qui valet arte, puer,</l>
                    <l xml:id="d002l506" n="11">Ut non post multos sanandum liquerit annos,</l>
                    <l xml:id="d002l507" n="12">Letalem didicit nanque ferire locum.</l>
                    <l xml:id="d002l508" n="13">Nimirum et saevas pascit Trinacria flammas,</l>
                    <l xml:id="d002l509" n="14">Nedum sit facibus terra aliena tuis;</l>
                    <l xml:id="d002l510" n="15">Adde quod et Veneri tellus accepta, suisque</l>
                    <l xml:id="d002l511" n="16">Testatus quondam sedibus altus Eryx.</l>
                    <l xml:id="d002l512" n="17">An formosa novae successit Delia curae,</l>
                    <l xml:id="d002l513" n="18">Atque novo cessit victus amore vetus?</l>
                    <l xml:id="d002l514" n="19">Spiravitque tuis votis felicior aura,</l>
                    <l xml:id="d002l515" n="20">Illuxitque tibi gratior hora, Leon?</l>
                    <l xml:id="d002l516" n="21">Vicinique favet fontis custodia Tisbe?</l>
                    <l xml:id="d002l517" n="22">Et soror, et caro mater amica tibi est,</l>
                    <l xml:id="d002l518" n="23">Quaeque tuo invidit nuper fortuna sodali,</l>
                    <l xml:id="d002l519" n="24">Haec tibi felices porrigit aequa manus.</l>
                    <l xml:id="d002l520" n="25">Nanque ego cum facilis dominae tentarer amore,</l>
                    <l xml:id="d002l521" n="26">Impleretque meam lenior aura ratem,</l>
                    <l xml:id="d002l522" n="27">Invida praeripuit laetae mors gaudia menti,</l>
                    <l xml:id="d002l523" n="28">Fregit et in medio quassa carina salo.</l>
                    <l xml:id="d002l524" n="29">Hinc ego blanditias ipsumque Helicona reliqui,</l>
                    <l xml:id="d002l525" n="30">Meque ipsum damno delitiasque meas;</l>
                    <l xml:id="d002l526" n="31">Nec me ni tristes curae subeuntque premuntque,</l>
                    <l xml:id="d002l527" n="32">Omnis et a moesto vate recessit amor;</l>
                    <l xml:id="d002l528" n="33">Deque meis quondam nugis lusuque iocisque</l>
                    <l xml:id="d002l529" n="34">Nil mihi nunc reliquum est, nil nisi triste queri;</l>
                    <l xml:id="d002l530" n="35">Nec me delectant dulces, velut ante, Camoenae;</l>
                    <l xml:id="d002l531" n="36">Illa quidem secum meque measque tulit.</l>
                    <l xml:id="d002l532" n="37">At tu, cui praebet faciles Amathusia natos,</l>
                    <l xml:id="d002l533" n="38">Dulcia naturae munera carpe, Leon,</l>
                    <l xml:id="d002l534" n="39">Venturamque memor, fato properante, senectam</l>
                    <l xml:id="d002l535" n="40">Non ingrata tuo dona refer Genio,</l>
                    <l xml:id="d002l536" n="41">Sitque omnis sine nube dies. Tum denique dices:</l>
                    <l xml:id="d002l537" n="42">"Vixi, nunc, o mors, nil nocitura veni."</l>
                    <lb/>
                </div2>
                <div2 xml:id="002c012" type="carmen" met="E">
                    <head>
                        <abbr>12</abbr>
                    </head>
                    <p xml:id="d002l538" n="tit.">12. frigore invitatur ad voluptatem</p>
                    <l xml:id="d002l539" n="1">Bruma riget, Caurique fremunt, stat densior aer,</l>
                    <l xml:id="d002l540" n="2">Iupiter et gelidas fundit ab axe nives.</l>
                    <l xml:id="d002l541" n="3">Pocula nunc lususque decent pinguesque lucernae;</l>
                    <l xml:id="d002l542" n="4">Arida vos, pueri, subdite ligna foco.</l>
                    <l xml:id="d002l543" n="5">Igne ferox lenitur hiems, ubi mollia circum</l>
                    <l xml:id="d002l544" n="6">Lesbia et annosum spumat in orbe merum.</l>
                    <l xml:id="d002l545" n="7">Vino pelluntur tristes de pectore curae;</l>
                    <l xml:id="d002l546" n="8">Hic liquor ingrato corda dolore levat,</l>
                    <l xml:id="d002l547" n="9">Hic deus afflictis requiem spemque addit egenis:</l>
                    <l xml:id="d002l548" n="10">I, puer, et larga prome falerna manu.</l>
                    <l xml:id="d002l549" n="11">Me iuvat inter vina (fovet nam bacchus amorem)</l>
                    <l xml:id="d002l550" n="12">Ebria consertis oscula ferre labris,</l>
                    <l xml:id="d002l551" n="13">Molle foemur tractasse manu, tractasse papillas,</l>
                    <l xml:id="d002l552" n="14">Dulciaque in tenero bella movere sinu.</l>
                    <l xml:id="d002l553" n="15">Tum mihi sit non una satis; tum si tibi iungar,</l>
                    <l xml:id="d002l554" n="16">Fannia, quas dederim, quas tulerimque vices;</l>
                    <l xml:id="d002l555" n="17">Tum si blanda meis venias retinenda lacertis,</l>
                    <l xml:id="d002l556" n="18">Quos tibi dem amplexus, Lautia, quosve dabis,</l>
                    <l xml:id="d002l557" n="19">Tene ego si teneam, quales, mea Lautia, motus</l>
                    <l xml:id="d002l558" n="20">Expediam, vel quot sim ferus ipse modis;</l>
                    <l xml:id="d002l559" n="21">Molle pharitaeo spirabit lectus odore,</l>
                    <l xml:id="d002l560" n="22">Quem dat pellaeo condita terra duce;</l>
                    <l xml:id="d002l561" n="23">Lintea sudabunt roseum perfusa liquorem,</l>
                    <l xml:id="d002l562" n="24">Myrteolaeque fluet lucidus humor aquae.</l>
                    <l xml:id="d002l563" n="25">Interea miscere, puer, ne desine bacchum</l>
                    <l xml:id="d002l564" n="26">Saepius, atque aliis demere vincla cadis.</l>
                    <l xml:id="d002l565" n="27">Senio adest rabidusque canis; Venus aurea cuia est?</l>
                    <l xml:id="d002l566" n="28">Arceli, arbitrium te penes omne meri.</l>
                    <l xml:id="d002l567" n="29">Ille novem cyathos Musarum laetus honore</l>
                    <l xml:id="d002l568" n="30">Ebibat, hic Charites, tergeminumque chorum;</l>
                    <l xml:id="d002l569" n="31">Ille suae potet dilectae basia nymphae,</l>
                    <l xml:id="d002l570" n="32">Et laeto absentis nomen in ore sonet.</l>
                    <l xml:id="d002l571" n="33">Lusibus his nam gaudet hiems, his laeta terenda est</l>
                    <l xml:id="d002l572" n="34">Bruma. Venit rapido mors inopina pede.</l>
                    <lb/>
                </div2>
                <div2 xml:id="002c013" type="carmen" met="E">
                    <head>
                        <abbr>13</abbr>
                    </head>
                    <p xml:id="d002l573" n="tit.">13. militiam huius temporis damnat, | ad Nicolaum Mariam Buxutum equitem Neapolitanum</p>
                    <l xml:id="d002l574" n="1">Castra sequi laudique iniustis quaerere ab armis,</l>
                    <l xml:id="d002l575" n="2">Hoc est aeterno bella movere Iovi.</l>
                    <l xml:id="d002l576" n="3">Militiae quondam partes ac iura fuerunt</l>
                    <l xml:id="d002l577" n="4">Tutari patriae dulcia tecta suae,</l>
                    <l xml:id="d002l578" n="5">A sociis arcere minas, pepulisse tyrannos,</l>
                    <l xml:id="d002l579" n="6">Hostis et incursus continuisse vagos.</l>
                    <l xml:id="d002l580" n="7">Hinc Decii, fortesque Fabi, clarique Metelli,</l>
                    <l xml:id="d002l581" n="8">Ac laetum Pauli Scipiadumque decus;</l>
                    <l xml:id="d002l582" n="9">Cannarum hinc tumuli, caesoque dracone superbus</l>
                    <l xml:id="d002l583" n="10">Regulus, ac duri cimbrica palma Mari;</l>
                    <l xml:id="d002l584" n="11">Hinc pontem fregisse ferox sua numina Cocles</l>
                    <l xml:id="d002l585" n="12">Iactat, et exuvias Cossus ab hoste refert;</l>
                    <l xml:id="d002l586" n="13">Atque alius victo redit in capitolia Gallo,</l>
                    <l xml:id="d002l587" n="14">Et spolia antiquo reddit opima Iovi;</l>
                    <l xml:id="d002l588" n="15">Ille triumphatis praescribit iura Britannis,</l>
                    <l xml:id="d002l589" n="16">Et Rheni tumidas ponte refringit aquas,</l>
                    <l xml:id="d002l590" n="17">Ille etiam rubri penetravit ad aequoris undas,</l>
                    <l xml:id="d002l591" n="18">Et victor primus parthica signa fugat;</l>
                    <l xml:id="d002l592" n="19">Hic Dacas, Cilicemque ferum, Poenumque rebellem</l>
                    <l xml:id="d002l593" n="20">Ducit victrices candidus ante rotas.</l>
                    <l xml:id="d002l594" n="21">At nunc quid bello petitur, nisi praeda? Nec hostem,</l>
                    <l xml:id="d002l595" n="22">Sed socium vita est exspoliasse decus.</l>
                    <l xml:id="d002l596" n="23">Hinc Mauri nos classe premunt, hinc Turca fugaci</l>
                    <l xml:id="d002l597" n="24">Vectus equo et scytici castra cruenta ducis;</l>
                    <l xml:id="d002l598" n="25">Nos tamen in socias ferrum convertimus urbes,</l>
                    <l xml:id="d002l599" n="26">Et de cognato sanguine praeda iuvat.</l>
                    <l xml:id="d002l600" n="27">Quid miles pretio, quid mercenarius ensis</l>
                    <l xml:id="d002l601" n="28">Dignum romana laude fideque dabit?</l>
                    <l xml:id="d002l602" n="29">Excessisse acie pulcrum est, ubi dextera ferrum</l>
                    <l xml:id="d002l603" n="30">Abiicit, atque auro tela repulsa cadunt;</l>
                    <l xml:id="d002l604" n="31">Non iaculis aut ense ferox victoria, verum</l>
                    <l xml:id="d002l605" n="32">Infami quaestu bellica palma venit.</l>
                    <l xml:id="d002l606" n="33">Aurum per medios deducit signa maniplos;</l>
                    <l xml:id="d002l607" n="34">Amisit partes Mars ferus ille suas;</l>
                    <l xml:id="d002l608" n="35">Ipsi ductores pretio sua praelia vendunt,</l>
                    <l xml:id="d002l609" n="36">Et cedunt pretio castra fidesque ducum.</l>
                    <l xml:id="d002l610" n="37">Hinc mihi Pierides studium, sacrosque colendi</l>
                    <l xml:id="d002l611" n="38">Vates, deliciis nomina grata meis,</l>
                    <l xml:id="d002l612" n="39">Hinc nobis, Buxute, decus, laudemque paramus;</l>
                    <l xml:id="d002l613" n="40">Pro castris Helicon, pro duce Musa mihi est.</l>
                    <l xml:id="d002l614" n="41">Nec tu non primae iuvenis cum flore iuventae</l>
                    <l xml:id="d002l615" n="42">Arma capis, patria pulsus ab ipse tua,</l>
                    <l xml:id="d002l616" n="43">Deseris Italiam, pronoque per aequora cursu</l>
                    <l xml:id="d002l617" n="44">Hesperios portus, litora ibera petis.</l>
                    <l xml:id="d002l618" n="45">Illic, cum geminos ageret discordia reges,</l>
                    <l xml:id="d002l619" n="46">Fovisti partes strenuus ense tuas;</l>
                    <l xml:id="d002l620" n="47">Mox contra flavos diresti tela Britannos,</l>
                    <l xml:id="d002l621" n="48">Cum premerent forti gallica regna manu;</l>
                    <l xml:id="d002l622" n="49">Ocia nunc Musaeque iuvant dulcesque recessus,</l>
                    <l xml:id="d002l623" n="50">Et scripta antiquis carmina docta viris.</l>
                    <l xml:id="d002l624" n="51">Hoc sapere est, Buxute, frui melioribus annis,</l>
                    <l xml:id="d002l625" n="52">Cum libris fieri carminibusque senem.</l>
                    <l xml:id="d002l626" n="53">Castra alios ac bella iuvent; nos laeta colamus</l>
                    <l xml:id="d002l627" n="54">Ocia et aoniae fila canora lyrae.</l>
                    <l xml:id="d002l628" n="55">Vita bonum commune quidem est; bene vivere solus</l>
                    <l xml:id="d002l629" n="56">Novit, qui ingenii dona beata colit.</l>
                    <lb/>
                </div2>
                <div2 xml:id="002c014" type="carmen" met="E">
                    <head>
                        <abbr>14</abbr>
                    </head>
                    <p xml:id="d002l630" n="tit.">14. ad Musam, de conversione Sebethi in fluvium</p>
                    <l xml:id="d002l631" n="1">O nec docta nimis nec dum satis apta cothurno</l>
                    <l xml:id="d002l632" n="2">Musa, sed ad teneros ingeniosa sales,</l>
                    <l xml:id="d002l633" n="3">Digna amarantheis crines intexere sertis,</l>
                    <l xml:id="d002l634" n="4">Et madidam assyrio tingere rore comam,</l>
                    <l xml:id="d002l635" n="5">Ac gelidos circum fontes, per gramina laeta</l>
                    <l xml:id="d002l636" n="6">Virginibus mistos ducere nata choros,</l>
                    <l xml:id="d002l637" n="7">Dum licet, et virides suadet decedere in umbras</l>
                    <l xml:id="d002l638" n="8">Phoebus, et argutum concitat aura nemus,</l>
                    <l xml:id="d002l639" n="9">Huc placidum ad fontem ripae subeamus opacae,</l>
                    <l xml:id="d002l640" n="10">Qua sua Sebethos candidus arva rigat;</l>
                    <l xml:id="d002l641" n="11">Hinc non vulgatos fontis referemus amores,</l>
                    <l xml:id="d002l642" n="12">Quos legat in nomen Fannia nata meum.</l>
                    <l xml:id="d002l643" n="13">Amnis, arundinea velans sua tempora mitra,</l>
                    <l xml:id="d002l644" n="14">Et dolor et carae Doridos aptus amor,</l>
                    <l xml:id="d002l645" n="15">Quis tua tam riguo mutavit membra liquore?</l>
                    <l xml:id="d002l646" n="16">Nunc amnis, certe candidus ante puer.</l>
                    <l xml:id="d002l647" n="17">Forma tibi nocuit, nocuit placuisse puellae,</l>
                    <l xml:id="d002l648" n="18">Iraque coerulei quam male nota dei.</l>
                    <l xml:id="d002l649" n="19">Litore constiteras; illuc quoque coerula nymphe</l>
                    <l xml:id="d002l650" n="20">Currit in amplexus nympha decora tuos.</l>
                    <l xml:id="d002l651" n="21">Alcyones testes, testes vineta Vesevi,</l>
                    <l xml:id="d002l652" n="22">Vos pariter socio secubuisse toro.</l>
                    <l xml:id="d002l653" n="23">Lectus erat frondes et opaci gramina campi,</l>
                    <l xml:id="d002l654" n="24">Umbra erat antiquis myrtea silva comis;</l>
                    <l xml:id="d002l655" n="25">Silva comas frondosa dabat, quae lenibus auris</l>
                    <l xml:id="d002l656" n="26">Spirabat, Zephyro sollicitante, nemus;</l>
                    <l xml:id="d002l657" n="27">Tum volucres laetis concentibus aera miscent,</l>
                    <l xml:id="d002l658" n="28">Et raucum illisis murmurat aequor aquis.</l>
                    <l xml:id="d002l659" n="29">Forte inter virides Nereidas una loquaci</l>
                    <l xml:id="d002l660" n="30">Ore, sed et Nereo fida ministra, fuit;</l>
                    <l xml:id="d002l661" n="31">Vidit ut haec molli capientes litore somnos,</l>
                    <l xml:id="d002l662" n="32">Nerea non fictis sedula rebus adit.</l>
                    <l xml:id="d002l663" n="33">Ille autem, irato properans ad litora curru,</l>
                    <l xml:id="d002l664" n="34">Coerula coeruleis per vada currit equis;</l>
                    <l xml:id="d002l665" n="35">Cuius ob adventum resonant Tritones in antris,</l>
                    <l xml:id="d002l666" n="36">Candidaque in scopulis laesa remugit aqua.</l>
                    <l xml:id="d002l667" n="37">Excita nympha latet, te somnus perdit inertem</l>
                    <l xml:id="d002l668" n="38">Coerulaque in membris fuscina iacta tuis.</l>
                    <l xml:id="d002l669" n="39">Flerunt noleae, flerunt te sarnides undae,</l>
                    <l xml:id="d002l670" n="40">Flevit discissis mater Acerra genis,</l>
                    <l xml:id="d002l671" n="41">Et stabias nymphas inconsuetumque Vesevum</l>
                    <l xml:id="d002l672" n="42">Tunc etiam lacrimis immaduisse ferunt;</l>
                    <l xml:id="d002l673" n="43">Scilicet is tenerae recolebat furta iuventae,</l>
                    <l xml:id="d002l674" n="44">Et memor antiqui moestus amoris erat.</l>
                    <l xml:id="d002l675" n="45">Multos hunc perhibent crudeli funere menses</l>
                    <l xml:id="d002l676" n="46">Confectum specubus delituisse suis;</l>
                    <l xml:id="d002l677" n="47">At postquam in rabiem dolor hic se vertit acerbam,</l>
                    <l xml:id="d002l678" n="48">Vindex ex antris prosilit ipse cavis,</l>
                    <l xml:id="d002l679" n="49">Eructansque vomit fumantis pectoris ignes,</l>
                    <l xml:id="d002l680" n="50">Ignibus et latos undique vastat agros;</l>
                    <l xml:id="d002l681" n="51">Iamque insurgebat ponto, tumidumque per aequor</l>
                    <l xml:id="d002l682" n="52">Iactat ab incensis saxa liquata iugis,</l>
                    <l xml:id="d002l683" n="53">Cum subito ex alto vox reddita: "Numen aquarum</l>
                    <l xml:id="d002l684" n="54">Sebethos fonti est nomen honosque suo."</l>
                    <l xml:id="d002l685" n="55">Nec mora: qua iacuit, vitrei fluxere liquores,</l>
                    <l xml:id="d002l686" n="56">In laticemque abeunt membra soluta novum;</l>
                    <l xml:id="d002l687" n="57">E puero liquidus fit fons, fit numen et idem</l>
                    <l xml:id="d002l688" n="58">Ex homine; hinc subitis in mare currit aquis.</l>
                    <l xml:id="d002l689" n="59">Talibus ille ferox victus mentemque repressit,</l>
                    <l xml:id="d002l690" n="60">Imposuitque suae bacchica serta comae,</l>
                    <l xml:id="d002l691" n="61">Laetior et campis duxit de monte choreas,</l>
                    <l xml:id="d002l692" n="62">Concinuitque novo carmina digna deo.</l>
                    <l xml:id="d002l693" n="63">Haec tibi, quae canerem molli resupinus in umbra,</l>
                    <l xml:id="d002l694" n="64">Edidit imparibus nostra Camoena modis;</l>
                    <l xml:id="d002l695" n="65">Tempus erit, caros cum dicemus hymenaeos,</l>
                    <l xml:id="d002l696" n="66">Ut sit iuncta tuo Parthenopea toro;</l>
                    <l xml:id="d002l697" n="67">Interea nostri nomen titulusque libelli</l>
                    <l xml:id="d002l698" n="68">Pro tibi promisso munere pignus erit.</l>
                </div2>
            </div1>
        </body>
    </text>
</TEI>
