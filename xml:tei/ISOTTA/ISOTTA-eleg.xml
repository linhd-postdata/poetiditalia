<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="ISOTTA-eleg">
                    <title>elegia de laudibus Cyanei ruris</title>
                    <title type="short">elegia de laudibus Cyanei ruris</title>
                    <abbr>eleg.</abbr>
                    <bibl>A. Appony, E. Abel, 1886</bibl>
                </title>
                <author xml:id="ISOTTA" n="147.000">
                    <name>Nogarola, Isotta</name>
                    <date>Verona 1418 - 1466</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Isotta Nogarola</persName>
                    <abbr>ISOTTA</abbr>
                </author>
                <respStmt>
                    <resp>Reference basis text</resp>
                    <name>A. Appony, E. Abel, 1886</name>
                </respStmt>
            </titleStmt>
            <extent>
                <measure unit="words" quantity="564">564</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>A. Appony, E. Abel, 1886</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Tiziana Brolli</bibl>
                </head>
                <l xml:id="d001l1" n="1">Salvete, o Cyani fontes dulcesque recessus</l>
                <l xml:id="d001l2" n="2">In medioque alnis consita silva lacu!</l>
                <l xml:id="d001l3" n="3">Aonidum salvete choris loca grata sororum</l>
                <l xml:id="d001l4" n="4">Et quae cum Bromio Phebus adire solet!</l>
                <l xml:id="d001l5" n="5">Docta mihi quoties quaerenti carmina Musas</l>
                <l xml:id="d001l6" n="6">Profuit in vestro comperiisse sinu!</l>
                <l xml:id="d001l7" n="7">Posthabito quoties Parnasi vertice Apollo</l>
                <l xml:id="d001l8" n="8">Libetrique undis haec nemora alta colit!</l>
                <l xml:id="d001l9" n="9">Haec quoque, dum sordent Nisae iuga celsa, feroces</l>
                <l xml:id="d001l10" n="10">Liber agens tigres saepe vireta petit.</l>
                <l xml:id="d001l11" n="11">Quot patuit domus ista viris virtutibus auctis</l>
                <l xml:id="d001l12" n="12">Insignique ortis hospitibus genere!</l>
                <l xml:id="d001l13" n="13">Haec quoties Gonsaga et amore et sanguine iunctus,</l>
                <l xml:id="d001l14" n="14">Mantua quo gaudet praeside, tecta subit!</l>
                <l xml:id="d001l15" n="15">Huc quoque Pontanus Musis comitatus amoeni</l>
                <l xml:id="d001l16" n="16">Non semel accessit captus amore loci,</l>
                <l xml:id="d001l17" n="17">Qui iam migrantes Latii revocavit ab oris</l>
                <l xml:id="d001l18" n="18">Pieridas, magnae gloria Parthenopes.</l>
                <l xml:id="d001l19" n="19">Quis tacitum, quis Naugerum, Verona, relinquat,</l>
                <l xml:id="d001l20" n="20">Sceptra tenens nuper qui tibi iura dedit?</l>
                <l xml:id="d001l21" n="21">Hanc dum urbem regeret paribus moderatus habenis,</l>
                <l xml:id="d001l22" n="22">Quam praeclare illud, quam bene munus obit!</l>
                <l xml:id="d001l23" n="23">Hunc sophiae imbutum studiis sub flore iuventae</l>
                <l xml:id="d001l24" n="24">Cirrhaeis quondam Musae aluere iugis.</l>
                <l xml:id="d001l25" n="25">Dum rapidus mediam Veronae dividet urbem</l>
                <l xml:id="d001l26" n="26">Noster et Adriadas dum petit amnis aquas,</l>
                <l xml:id="d001l27" n="27">Naugeri nobis nomen laudesque vigebunt,</l>
                <l xml:id="d001l28" n="28">Haerebitque imo pectore semper honos.</l>
                <l xml:id="d001l29" n="29">Nunc memini et meminisse iuvat, quo tempore nostras</l>
                <l xml:id="d001l30" n="30">Non sprevit tantus praetor adire domos.</l>
                <l xml:id="d001l31" n="31">Quam fausta illuxit coelo, quam candida nobis</l>
                <l xml:id="d001l32" n="32">Lux felix, Cressa lux bona digna nota,</l>
                <l xml:id="d001l33" n="33">Qua periucundo iussum est certamine quaeri,</l>
                <l xml:id="d001l34" n="34">Patraritne Adam maius an Eva scelus!</l>
                <l xml:id="d001l35" n="35">Ille viri partes, ego sum conata tueri</l>
                <l xml:id="d001l36" n="36">Foemineas, quamquam foemina quid poteram?</l>
                <l xml:id="d001l37" n="37">Deliciae, o Cyanum, et Nogarolae gentis ocelle,</l>
                <l xml:id="d001l38" n="38">Alcinoi atque hortis gratior Hesperidum,</l>
                <l xml:id="d001l39" n="39">Non mirum si iam deserta sede Pelori</l>
                <l xml:id="d001l40" n="40">Nympha suburbano constitit hoc Cyane!</l>
                <l xml:id="d001l41" n="41">Dux Erebi Aetneis quondam ferus abstulit oris</l>
                <l xml:id="d001l42" n="42">Persephonem Cereris pignora chara deae.</l>
                <l xml:id="d001l43" n="43">Trinacris ingemuit raptam miserata; tulisset</l>
                <l xml:id="d001l44" n="44">Persephonae ah miserae, si potuisset, opem.</l>
                <l xml:id="d001l45" n="45">Flumina creverunt lacrymis fontesque lacusque;</l>
                <l xml:id="d001l46" n="46">Flammarum evomuit latius Aetna globos.</l>
                <l xml:id="d001l47" n="47">Quis credat? Tunc Scylla etiam, tunc Scylla doloris</l>
                <l xml:id="d001l48" n="48">Latratu horrifico maxima signa dedit.</l>
                <l xml:id="d001l49" n="49">Te quoque non solitas memorant fudisse querelas</l>
                <l xml:id="d001l50" n="50">Miscentem lacrymis saeva Charybdis aquas.</l>
                <l xml:id="d001l51" n="51">Ipsae etiam nymphae confectae corda dolore</l>
                <l xml:id="d001l52" n="52">Errabant scissis lata per arva comis</l>
                <l xml:id="d001l53" n="53">Ac veluti Euantes implebant questibus auras,</l>
                <l xml:id="d001l54" n="54">Tundentes palmis pectora et ungue genas.</l>
                <l xml:id="d001l55" n="55">Quas inter forma egregia castoque pudore</l>
                <l xml:id="d001l56" n="56">Praeclari Cyane nominis emicuit.</l>
                <l xml:id="d001l57" n="57">Fida una ante alias Cyane comes atque ministra</l>
                <l xml:id="d001l58" n="58">Haerebat lateri sedula Persephones.</l>
                <l xml:id="d001l59" n="59">Alma Ceres, dum maternas inviseret arces:</l>
                <l xml:id="d001l60" n="60">Natae, ait, o Cyane, sit tibi cura meae.</l>
                <l xml:id="d001l61" n="61">Hanc tibi commissam, Cyane, fidissima serves,</l>
                <l xml:id="d001l62" n="62">Nusquam absit, iussis pareat illa tuis.</l>
                <l xml:id="d001l63" n="63">Utraque paruerat, cura utebatur eadem,</l>
                <l xml:id="d001l64" n="64">Utraque sed Stygiis est superata dolis.</l>
                <l xml:id="d001l65" n="65">Quid faceret? Quo se raperet perterrita custos?</l>
                <l xml:id="d001l66" n="66">Non erat et formae vis metuenda suae?</l>
                <l xml:id="d001l67" n="67">Ipsa amens animi atque ingenti caeca dolore</l>
                <l xml:id="d001l68" n="68">Torpuit et nuda frigida sedit humo.</l>
                <l xml:id="d001l69" n="69">Tum patriam fugere atque invisa excedere terra</l>
                <l xml:id="d001l70" n="70">Et petere Ausoniae littora certa fuit</l>
                <l xml:id="d001l71" n="71">Nulla mora. Undisonum Siculas quod dividit oras</l>
                <l xml:id="d001l72" n="72">Finibus Hesperiae traiicit illa fretum.</l>
                <l xml:id="d001l73" n="73">Post varios casus, post multa pericla quievit</l>
                <l xml:id="d001l74" n="74">Sedibus his longae fessa labore viae.</l>
                <l xml:id="d001l75" n="75">Rus proprio Cyanum dixit de nomine, fontes</l>
                <l xml:id="d001l76" n="76">Admirata tuis hic, Arethusa, pares.</l>
                <l xml:id="d001l77" n="77">Ex illo Cyanum prisci didicere parentes,</l>
                <l xml:id="d001l78" n="78">Sera hoc gaudebit nomine posteritas.</l>
                <l xml:id="d001l79" n="79">Nympha decus Siculi quondam formosa Pachyni,</l>
                <l xml:id="d001l80" n="80">Nunc Cyani et nostrae gloria magna domus!</l>
                <l xml:id="d001l81" n="81">Floreat o utinam per saecula longa superstes,</l>
                <l xml:id="d001l82" n="82">Credita tutelae gens Nogarola tuae.</l>
                <l xml:id="d001l83" n="83">Aemula sit vitae Nogarolo a sanguine creta</l>
                <l xml:id="d001l84" n="84">Atque pudicitiae foemina quaeque tuae.</l>
                <l xml:id="d001l85" n="85">Hanc oro tutare domum natosque nepotesque;</l>
                <l xml:id="d001l86" n="86">Incolume hoc serves, candida nympha, genus.</l>
                <l xml:id="d001l87" n="87">Sic varios nunquam flores mala frigora laedant,</l>
                <l xml:id="d001l88" n="88">Neve tuos nimius torreat aestus agros.</l>
                <l xml:id="d001l89" n="89">Sic tibi sint liquidi fontes, vernantia circum</l>
                <l xml:id="d001l90" n="90">Prata nec anguinea sordeat unda lue.</l>
                <l xml:id="d001l91" n="91">Quin ea, quot rutilas Pactolus fundit arenas</l>
                <l xml:id="d001l92" n="92">Vincat, quotque Tagi iactat Iberus opes.</l>
            </div1>
        </body>
    </text>
</TEI>
