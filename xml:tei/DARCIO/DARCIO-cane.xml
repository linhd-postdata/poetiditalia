<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="DARCIO-cane">
                    <title>canes</title>
                    <title type="short">canes</title>
                    <abbr>canes</abbr>
                    <bibl>Maria Teresa Imbriani, 1994</bibl>
                </title>
                <author xml:id="DARCIO" n="297.000">
                    <name>Darcio, Giovanni</name>
                    <date>Venosa fere 1510 - Parigi post 1554</date>
                    <date ana="115">La prima metà del Cinquecento (1494 - 1550)|Humanists of the XVI<sup>th</sup> century (1494 - 1550)</date>
                    <persName>Giovanni Darcio</persName>
                    <abbr>DARCIO</abbr>
                </author>
                <respStmt>
                    <resp>Reference basis text</resp>
                    <name>Maria Teresa Imbriani, 1994</name>
                </respStmt>
            </titleStmt>
            <extent>
                <measure unit="words" quantity="1838">1838</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Maria Teresa Imbriani, 1994</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Hexameters</term>
                </keywords>
            </textClass>
            <creation>
                <idno>1.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="H">
                <head>
                    <title>1</title>
                    <bibl source="digital">Stefano Di Brazzano</bibl>
                </head>
                <l xml:id="d001l1" n="1">Quae generosa canum soboles, quis cultus alendo</l>
                <l xml:id="d001l2" n="2">Sit catulo, unde suos Epirus clara Molossos,</l>
                <l xml:id="d001l3" n="3">Audacesque sibi commendet Sparta Lacones,</l>
                <l xml:id="d001l4" n="4">Diva refer. Tu venatrix Dictynna ferarum,</l>
                <l xml:id="d001l5" n="5">Quae iaculo celeres nemorosa per avia cervos</l>
                <l xml:id="d001l6" n="6">Traiicere, et timidos gaudes praevertere damas,</l>
                <l xml:id="d001l7" n="7">Huc ades, et nostro aspira, dea casta, labori.</l>
                <l xml:id="d001l8" n="8">Tu nemorum regina potens, tibi devia lustra,</l>
                <l xml:id="d001l9" n="9">Et vastos canibus studium est circundare saltus.</l>
                <l xml:id="d001l10" n="10">Namque tibi in vallesque cavas, montesque supinos</l>
                <l xml:id="d001l11" n="11">Antiquos divum lucos, sylvasque sonantes</l>
                <l xml:id="d001l12" n="12">Imperium est: saliens tecum decurrit Oreas</l>
                <l xml:id="d001l13" n="13">Montibus, et spoliis et caede superba recenti:</l>
                <l xml:id="d001l14" n="14">Ergo ades, et nostris adsis Latonia votis.</l>
                <l xml:id="d001l15" n="15">Principio catulus facie spectabilis alta</l>
                <l xml:id="d001l16" n="16">Hirsutis rigeat spatioso pectore villis:</l>
                <l xml:id="d001l17" n="17">Membra toris surgant latos animosa per annos:</l>
                <l xml:id="d001l18" n="18">Rectaque se crudo distendant robore crura.</l>
                <l xml:id="d001l19" n="19">Colla brevi tumeant spatio, glomerataque cervix</l>
                <l xml:id="d001l20" n="20">Disiectas ferat auricolas, radientque coruscum</l>
                <l xml:id="d001l21" n="21">Ravi oculi glaucive, et magno immitis hiatu</l>
                <l xml:id="d001l22" n="22">Ingentem fundat vasto clamore latratum.</l>
                <l xml:id="d001l23" n="23">Sic trepidum stabulis furem, tacitasque luporum</l>
                <l xml:id="d001l24" n="24">Insidias, illo nunquam custode timebis.</l>
                <l xml:id="d001l25" n="25">Postquam etenim pingui rediere e gramine sera</l>
                <l xml:id="d001l26" n="26">Nocte greges, tremulisque vocant balatibus agnos</l>
                <l xml:id="d001l27" n="27">Lanigerae matres, explorat ovilia circum</l>
                <l xml:id="d001l28" n="28">Ipse vigil, dominoque timens, vestigat ubique,</l>
                <l xml:id="d001l29" n="29">Ne fur vel stabulo repat, vel clausa fatiget</l>
                <l xml:id="d001l30" n="30">Septa lupus, sensimque velit se immittere tecto.</l>
                <l xml:id="d001l31" n="31">Nec soli invigilat pecori generosa propago:</l>
                <l xml:id="d001l32" n="32">Namque alius (comperta loquor) levisomnus heriles</l>
                <l xml:id="d001l33" n="33">Excubat ante fores, abigitque latratibus hostem.</l>
                <l xml:id="d001l34" n="34">Vix audita alius domini mandata capessit</l>
                <l xml:id="d001l35" n="35">Sedulus, et nutum observat, vocemque loquentis.</l>
                <l xml:id="d001l36" n="36">Ille sagax leporem scrutari, hic utiles undis</l>
                <l xml:id="d001l37" n="37">Sollicitat medio revolantes flumine mergos.</l>
                <l xml:id="d001l38" n="38">Ille feras vastis turbare cubilibus, ille</l>
                <l xml:id="d001l39" n="39">Fulmineos agitare sues bonus, ille fugaces</l>
                <l xml:id="d001l40" n="40">Persequier capreas, celeres his gloria cervos</l>
                <l xml:id="d001l41" n="41">Sistere, et immani concurrere cominus ursae:</l>
                <l xml:id="d001l42" n="42">Aut gravia Eoi prosternere pondera Barrhi.</l>
                <l xml:id="d001l43" n="43">Hic alius celsa pascentes rupe iuvencos,</l>
                <l xml:id="d001l44" n="44">Hircososque greges comitatur, et ardua praeceps</l>
                <l xml:id="d001l45" n="45">Saxa per et scopulos montana armenta tuetur,</l>
                <l xml:id="d001l46" n="46">Praedones aut dente premens, aut ipse vicissim</l>
                <l xml:id="d001l47" n="47">Occumbens, animoque ruens in vulnera forti.</l>
                <l xml:id="d001l48" n="48">Est etiam ex illis gens martia, quaeque feroci</l>
                <l xml:id="d001l49" n="49">In medias ausit concurrere fronte cohortes.</l>
                <l xml:id="d001l50" n="50">Haec si terrifico mavortia classica cantu</l>
                <l xml:id="d001l51" n="51">Sanguineum accendunt opus, et clangore tremendo</l>
                <l xml:id="d001l52" n="52">Pugnaces acuant in tristia funera turmas,</l>
                <l xml:id="d001l53" n="53">Inspirentque animis rabiem, caecumque furorem,</l>
                <l xml:id="d001l54" n="54">Castra viris differta petit, custodia fidos</l>
                <l xml:id="d001l55" n="55">Certa capit vigiles, alternaque munia tractat.</l>
                <l xml:id="d001l56" n="56">Inde alias aliasque acies per cornua versa</l>
                <l xml:id="d001l57" n="57">Fronte locant, pugnasque ineunt, et bella lacessunt</l>
                <l xml:id="d001l58" n="58">Acrius, insultantque hosti, morsuque fatigant.</l>
                <l xml:id="d001l59" n="59">Non strepitu horrisono, aut ullo terrore moventur:</l>
                <l xml:id="d001l60" n="60">Nec celeres horrent Medo iaculante sagittas,</l>
                <l xml:id="d001l61" n="61">Pilave, et haemonio missas tyrone sarissas,</l>
                <l xml:id="d001l62" n="62">Liventisque globos plumbi, pandasque cateias,</l>
                <l xml:id="d001l63" n="63">Aut teretes rapido vibratos turbine contos,</l>
                <l xml:id="d001l64" n="64">Haec marti devotus amor, divaeque furenti</l>
                <l xml:id="d001l65" n="65">Negligit, et plagis gaudens, et strage cruenta.</l>
                <l xml:id="d001l66" n="66">Nec quenquam videas qui terga fugacia vertat,</l>
                <l xml:id="d001l67" n="67">Declinetque ictus duros, gladiosve, sed omnes</l>
                <l xml:id="d001l68" n="68">Aut fundunt hostem, aut communi clade feruntur.</l>
                <l xml:id="d001l69" n="69">His Colophoniacae (si vera est fama) phalanges</l>
                <l xml:id="d001l70" n="70">Auxiliis, hostem valido fregere duello:</l>
                <l xml:id="d001l71" n="71">Infaustoque olim cecidissent Caspia marte</l>
                <l xml:id="d001l72" n="72">Agmina, ni tali defensa cohorte fuissent.</l>
                <l xml:id="d001l73" n="73">Quae functis patribus (meritis ut digna rependant</l>
                <l xml:id="d001l74" n="74">Officia) canibus curant communia busta,</l>
                <l xml:id="d001l75" n="75">Exequiasque pares, et easdem in funere pompas.</l>
                <l xml:id="d001l76" n="76">Istis rex Garamas, solio deiectus avito</l>
                <l xml:id="d001l77" n="77">Militibus regnum, sedesque recepit ademptas.</l>
                <l xml:id="d001l78" n="78">Quin etiam Cymbrum iuvere ad bella ferocem,</l>
                <l xml:id="d001l79" n="79">Sanguineoque leves tenuere in pulvere Carros.</l>
                <l xml:id="d001l80" n="80">Hos Maurusiacus sibi Masinissa paravit</l>
                <l xml:id="d001l81" n="81">Custodes, hominum fidei diffisus, et isto</l>
                <l xml:id="d001l82" n="82">Non sibi conducto sua sceptra satellite cinxit.</l>
                <l xml:id="d001l83" n="83">Talis et antiquis custos nutritus Athenis:</l>
                <l xml:id="d001l84" n="84">Phoebigenae quoniam modico sacra vecta Epidauro</l>
                <l xml:id="d001l85" n="85">Sacrilego vigili servasset ab hoste latratu.</l>
                <l xml:id="d001l86" n="86">Quid referam quos auratis Minoia templis,</l>
                <l xml:id="d001l87" n="87">Creta refert positos vigiles? Quosque insula solis</l>
                <l xml:id="d001l88" n="88">Carpathii celebrat servantis littora ponti?</l>
                <l xml:id="d001l89" n="89">Adde etiam, quod nulla homini mage prodiga grati</l>
                <l xml:id="d001l90" n="90">Officii quadrupes, dominisque fidelior ipsis:</l>
                <l xml:id="d001l91" n="91">Nam movet ad numeros se se, et quo iusseris ibit</l>
                <l xml:id="d001l92" n="92">Ocyus, ad nutus iterumque iterumque recurrens,</l>
                <l xml:id="d001l93" n="93">Frigoribus vinci, aut rabioso nescius astro.</l>
                <l xml:id="d001l94" n="94">Et licet Herculeis fugias a Gadibus usque</l>
                <l xml:id="d001l95" n="95">Ad Tanaim, aut Arabas, rutilique volumina Gangis,</l>
                <l xml:id="d001l96" n="96">Usque sequetur ovans, tua nec vestigia quoquam</l>
                <l xml:id="d001l97" n="97">Deseret, at lateri semper comes ibit herili.</l>
                <l xml:id="d001l98" n="98">Sistis iter? Sistit. Properas? Velocius Euro</l>
                <l xml:id="d001l99" n="99">Scindit in obliquum campos, cursuque lacessit</l>
                <l xml:id="d001l100" n="100">Aerias volucres. Quod si post terga relinquas</l>
                <l xml:id="d001l101" n="101">(Nam dominum crebro aspiciens observat euntem)</l>
                <l xml:id="d001l102" n="102">Ille moram cursu pensat. Viden ecce repente</l>
                <l xml:id="d001l103" n="103">A tergo ut vultuque hilaris blanditur amico,</l>
                <l xml:id="d001l104" n="104">Aut velut explorans prior in deflexa viarum</l>
                <l xml:id="d001l105" n="105">Exit, et insidias animo praesentit acuto?</l>
                <l xml:id="d001l106" n="106">Nec minus officii memor est quum pocula sumit</l>
                <l xml:id="d001l107" n="107">Tota domus, dulcique madent convivia baccho.</l>
                <l xml:id="d001l108" n="108">Concrepuere fores? Volat explorator, amicum</l>
                <l xml:id="d001l109" n="109">Si norit, blande admittit, pedibusque volutus</l>
                <l xml:id="d001l110" n="110">Haeret, et applaudit palpo, supplexque precatur</l>
                <l xml:id="d001l111" n="111">Effusi veniam temere latratus: at hostem</l>
                <l xml:id="d001l112" n="112">Aedibus exturbat, laniatuque urget, et ipsi</l>
                <l xml:id="d001l113" n="113">Limine, vestibulo, corte interdicit herili.</l>
                <l xml:id="d001l114" n="114">Quod si vim faciet grassator, et obvia forte</l>
                <l xml:id="d001l115" n="115">Arma ferat, iugulo intentans, in vulnera primus</l>
                <l xml:id="d001l116" n="116">Desilit, incursatque ferox, fremituque superbo</l>
                <l xml:id="d001l117" n="117">Obiectuque sui dominum tegit, et fera tentat</l>
                <l xml:id="d001l118" n="118">Praelia, nec fusum exhorret mucrone cruorem.</l>
                <l xml:id="d001l119" n="119">Testis erit dulci remeans Volcatius agro</l>
                <l xml:id="d001l120" n="120">Sera tenebrosam traherent cum tempora noctem</l>
                <l xml:id="d001l121" n="121">Quique olim thusca defensus in urbe senator</l>
                <l xml:id="d001l122" n="122">Nulla nisi primum caeso cane vulnera cepit.</l>
                <l xml:id="d001l123" n="123">Te quoque Paellaeo, Dari, quondam a rege fugatum</l>
                <l xml:id="d001l124" n="124">Ingentique manu spoliatum solus Hylactor</l>
                <l xml:id="d001l125" n="125">Belli inter casus Martisque pericula nunquam</l>
                <l xml:id="d001l126" n="126">Deseruit sortisque comes permansit iniquae.</l>
                <l xml:id="d001l127" n="127">Quid quod in flammas dominorum ignesque rogorum</l>
                <l xml:id="d001l128" n="128">Insiliunt alii? Et Cineres comitantur heriles?</l>
                <l xml:id="d001l129" n="129">Quid quod, et at bustum (tantus post funera bruto</l>
                <l xml:id="d001l130" n="130">Durat amor, tristique nequit consistere mente)</l>
                <l xml:id="d001l131" n="131">In multos mansere dies? Gemuloque latratu</l>
                <l xml:id="d001l132" n="132">Impia fleverunt dominorum fata suorum?</l>
                <l xml:id="d001l133" n="133">Nulla fames, nullaeque animos flexere ciborum</l>
                <l xml:id="d001l134" n="134">Illecebrae, sed enim magis insidet alto</l>
                <l xml:id="d001l135" n="135">Corde dolor, dominoque piget superesse sepulto:</l>
                <l xml:id="d001l136" n="136">Quod reliquum est vitae nocet, insomnesque ministrat</l>
                <l xml:id="d001l137" n="137">Nocte dieque animo curas, nova vulnera pascit</l>
                <l xml:id="d001l138" n="138">Irrequietus amor, tristesque exasperat iras:</l>
                <l xml:id="d001l139" n="139">Exangues donec vigor omnis deserat artus</l>
                <l xml:id="d001l140" n="140">Defessoque super sua fata cadavere claudant.</l>
                <l xml:id="d001l141" n="141">Adde quod infixos memori sub pectore vultus</l>
                <l xml:id="d001l142" n="142">Conspectosque semel, nullo obliviscitur aevo.</l>
                <l xml:id="d001l143" n="143">Iam duodena suo percurrens astra rotatu</l>
                <l xml:id="d001l144" n="144">Bisdenos radiis Titan lustraverat annos:</l>
                <l xml:id="d001l145" n="145">Ex quo Dulichios fines Laertia regna</l>
                <l xml:id="d001l146" n="146">Liquerat, et bello, et fluctu, iactatus Ulysses:</l>
                <l xml:id="d001l147" n="147">Quum tandem post multa trucis discrimina ponti</l>
                <l xml:id="d001l148" n="148">Contigit optatos portus, placidaque quiete</l>
                <l xml:id="d001l149" n="149">Fata dedere viro, atque Ithaca tellure potiri:</l>
                <l xml:id="d001l150" n="150">Iam neque Penelopae, fractoque aetate parenti,</l>
                <l xml:id="d001l151" n="151">Non Eumo, non Telemacho, sed cognitus Argo</l>
                <l xml:id="d001l152" n="152">Tantum erat, effoetis languenti viribus Argo.</l>
                <l xml:id="d001l153" n="153">Non tibi pulchra Tyros tantum tua purpura debet,</l>
                <l xml:id="d001l154" n="154">(Quamvis ardenti saturatas murice vestes</l>
                <l xml:id="d001l155" n="155">Laeta geras) quantum canibus, nec Sydonis esset</l>
                <l xml:id="d001l156" n="156">Lana repercussis vibrans fulgoribus ignes,</l>
                <l xml:id="d001l157" n="157">Ni canis Alcidae scopuloso in littore reptans,</l>
                <l xml:id="d001l158" n="158">Puniceo primum tinxisset labra veneno.</l>
                <l xml:id="d001l159" n="159">Nunc age, quis villae melior, gregibusque tuendis.</l>
                <l xml:id="d001l160" n="160">Quae volucri soboles cursu, nasove sagaci</l>
                <l xml:id="d001l161" n="161">Sit potior (nec enim solers dedit omnibus unum</l>
                <l xml:id="d001l162" n="162">Natura ingenium) quae sit ratio optima prolis</l>
                <l xml:id="d001l163" n="163">Formandae, quo Musa mihi dabit ordine dicam.</l>
                <l xml:id="d001l164" n="164">Ille igitur cui differtae custodia villae</l>
                <l xml:id="d001l165" n="165">Creditur, et vigili tristes in limine dantur</l>
                <l xml:id="d001l166" n="166">Excubiae, durum condiscat ferre laborem</l>
                <l xml:id="d001l167" n="167">A teneris, pinguique sero gliscentia pascat</l>
                <l xml:id="d001l168" n="168">Corpora, sub gelido recubans sine stramine dio:</l>
                <l xml:id="d001l169" n="169">Tum furvum villo fallat nigrante colorem</l>
                <l xml:id="d001l170" n="170">Noctis, ut excubias obscuro celet amictu.</l>
                <l xml:id="d001l171" n="171">Sed qui sub vigili simas pastore capellas,</l>
                <l xml:id="d001l172" n="172">Balantumque greges sequitur, candore per agros</l>
                <l xml:id="d001l173" n="173">Molle pecus referat, mentitaque vellera tergo</l>
                <l xml:id="d001l174" n="174">Assimulet, subitoque lupum improvisus hiantem</l>
                <l xml:id="d001l175" n="175">Terreat assultu, et trepidis depellat ab hoedis.</l>
                <l xml:id="d001l176" n="176">Quod si te montes venabula ferre per altos</l>
                <l xml:id="d001l177" n="177">Aetolosque iuvat per saltum tendere casses</l>
                <l xml:id="d001l178" n="178">Ipse tibi audaces Spartanae gentis alumnos,</l>
                <l xml:id="d001l179" n="179">(Nam stabulis villae melior, gregibusque molossus)</l>
                <l xml:id="d001l180" n="180">Elige, robusta quibus a cervice reiectae</l>
                <l xml:id="d001l181" n="181">Ad terram veniant aures, hirsutaque denso</l>
                <l xml:id="d001l182" n="182">Colla pilo latos fundant cum clunibus armos.</l>
                <l xml:id="d001l183" n="183">Adde etiam Albanos, qui quantum viribus apris</l>
                <l xml:id="d001l184" n="184">Occursare valent, fulvosque aequare leones,</l>
                <l xml:id="d001l185" n="185">Et vasto indomitos certamine frangere tauros,</l>
                <l xml:id="d001l186" n="186">Aligeras tantum cursu praevertere damas.</l>
                <l xml:id="d001l187" n="187">Sunt et Locrenses catuli, sunt Arcades, atque</l>
                <l xml:id="d001l188" n="188">Cypria quos Salamis, quos dives Iberia pascit.</l>
                <l xml:id="d001l189" n="189">Sunt et odorisequa celebres indagine, solis</l>
                <l xml:id="d001l190" n="190">Naribus insuetos investigare recessus,</l>
                <l xml:id="d001l191" n="191">Secretosque ferae docti deprendere calles.</l>
                <l xml:id="d001l192" n="192">Hos, simul ac foetae liquere cubilia matris,</l>
                <l xml:id="d001l193" n="193">Notaque despiciunt iam faucibus ubera duris,</l>
                <l xml:id="d001l194" n="194">Mollibus assuescas epulis, pinguique ferina</l>
                <l xml:id="d001l195" n="195">Saepe avidos acuas dentes, cervique cruentum</l>
                <l xml:id="d001l196" n="196">Ad spolium latrare doce, excuviasque recentes.</l>
                <l xml:id="d001l197" n="197">Inde tibi in vacuos educere proderit agros,</l>
                <l xml:id="d001l198" n="198">Umbrosas nemorum valles, et inhospita tesqua</l>
                <l xml:id="d001l199" n="199">Ora tamen loro forti clamosa tenebis,</l>
                <l xml:id="d001l200" n="200">Nec nisi firmatos unquam patiere furenti</l>
                <l xml:id="d001l201" n="201">Setigero, aut sese venienti opponere cervo.</l>
                <l xml:id="d001l202" n="202">Acrius in vetitum tendent, invitaque habenis</l>
                <l xml:id="d001l203" n="203">Colla reluctantum cupient exire ministri.</l>
                <l xml:id="d001l204" n="204">Interea si forte gravi spiramine raucum</l>
                <l xml:id="d001l205" n="205">Increpuit cornu, toto iam pectore praedam</l>
                <l xml:id="d001l206" n="206">Concipiunt, queruloque replent lata arva boatu.</l>
                <l xml:id="d001l207" n="207">Inde suos etenim Lacedaemon Achaica laudat,</l>
                <l xml:id="d001l208" n="208">Assueti quoniam sylvis, cupidique ferarum</l>
                <l xml:id="d001l209" n="209">Praecipiti fervore ruunt, perque invia lustra,</l>
                <l xml:id="d001l210" n="210">Convallesque cavas, et sensibus horrida duris</l>
                <l xml:id="d001l211" n="211">Arva, et vulnificis dumeta rigentia spinis</l>
                <l xml:id="d001l212" n="212">Dente rotant praedas, indefessique sequuntur</l>
                <l xml:id="d001l213" n="213">Quod semel emissus est, illos non obvius amnis</l>
                <l xml:id="d001l214" n="214">Vicinos dirimens sinuoso gurgite colles,</l>
                <l xml:id="d001l215" n="215">Sistit, nec rapidos lato tenet obice cursus.</l>
                <l xml:id="d001l216" n="216">Et licet assiduo frangantur anhela boatu</l>
                <l xml:id="d001l217" n="217">Ora, trahantque aegros afflictis viribus artus,</l>
                <l xml:id="d001l218" n="218">Assequier tamen est animus, concussa fragorem</l>
                <l xml:id="d001l219" n="219">Silva dat, alta sonant late loca, curva resultant</l>
                <l xml:id="d001l220" n="220">Littora, miscentur totis fera murmura campis.</l>
                <l xml:id="d001l221" n="221">Diversa veniunt praestantes dote Molossi</l>
                <l xml:id="d001l222" n="222">Diversi ingeniis, non omnibus omnia praestat</l>
                <l xml:id="d001l223" n="223">Natura, at vario ludit discrimine morum.</l>
                <l xml:id="d001l224" n="224">Nam cum sint volucris non ultima gloria cursus,</l>
                <l xml:id="d001l225" n="225">Nec saepe audaci formident impete fulvos</l>
                <l xml:id="d001l226" n="226">Frangere apros, cervosque fuga versare paventes,</l>
                <l xml:id="d001l227" n="227">Uberior tamen est illis, et fortior inde</l>
                <l xml:id="d001l228" n="228">Laudis causa venit, molli quod tempora somno</l>
                <l xml:id="d001l229" n="229">Pauca terunt, seu flammigero det limina curru</l>
                <l xml:id="d001l230" n="230">Phoebus, seu niveas agitat Latonia bigas,</l>
                <l xml:id="d001l231" n="231">Somnifero obliquum volvens iubar axe per orbem.</l>
                <l xml:id="d001l232" n="232">Sed vigili domino cura, raroque cadente</l>
                <l xml:id="d001l233" n="233">Lumine prospiciunt, et herilia munere circum</l>
                <l xml:id="d001l234" n="234">Claustra fremunt, ne sint nocturno pervia furi,</l>
                <l xml:id="d001l235" n="235">Neve lupo, tutaque greges statione quiescant.</l>
                <l xml:id="d001l236" n="236">Sin autem vacui spatiosa per aequora campi</l>
                <l xml:id="d001l237" n="237">Auritum tepido leporem exturbare cubili,</l>
                <l xml:id="d001l238" n="238">Accipitremque iuvat volucri praetendere apricae,</l>
                <l xml:id="d001l239" n="239">Hic tibi sunt humiles villo breviore legendi,</l>
                <l xml:id="d001l240" n="240">Indidit ipsa suum quibus olim Hispania nomen.</l>
                <l xml:id="d001l241" n="241">Hi si forte levis toto lepus errat in arvo,</l>
                <l xml:id="d001l242" n="242">Pone legent rostro vestigia nota sagaci:</l>
                <l xml:id="d001l243" n="243">Et modo transverso, modo recto iugera sulco</l>
                <l xml:id="d001l244" n="244">Scrutantur, validis iterum sudata iuvencis.</l>
                <l xml:id="d001l245" n="245">Nec prius absistent putres percurrere glebas,</l>
                <l xml:id="d001l246" n="246">Et studium tremulo caudae ostentare flabello,</l>
                <l xml:id="d001l247" n="247">Quum vestigati subito lepus aequoris ampla</l>
                <l xml:id="d001l248" n="248">Corripiat spatia, et campo se credat aperto</l>
                <l xml:id="d001l249" n="249">Ocius, insequitur Pterelas, cursuque citato</l>
                <l xml:id="d001l250" n="250">Intervalla facit lati decrescere campi.</l>
                <l xml:id="d001l251" n="251">Iam propior propiorque micat, iam captat hianti</l>
                <l xml:id="d001l252" n="252">Summa pedum rostro, iam terga fugacia stringit.</l>
                <l xml:id="d001l253" n="253">Ille pavet, flexoque obliquat tramite cursus,</l>
                <l xml:id="d001l254" n="254">Et dubia trepidans formidine, iamque teneri</l>
                <l xml:id="d001l255" n="255">Se putat, et rursum tangentis ab ore recedit,</l>
                <l xml:id="d001l256" n="256">Fataque momento sibi prorogat, aemula donec</l>
                <l xml:id="d001l257" n="257">Rostra levis mergat miserando in corpore victor,</l>
                <l xml:id="d001l258" n="258">Fulmineus victor, gemino cui tramite lumbos</l>
                <l xml:id="d001l259" n="259">Spina subit graciles, et castigata coercet</l>
                <l xml:id="d001l260" n="260">Ilia substrictus venter, stant crura volantem</l>
                <l xml:id="d001l261" n="261">Praeteritura Notum, longo internodia ductu</l>
                <l xml:id="d001l262" n="262">Pes gerit, in caelum tolluntur acumine bino</l>
                <l xml:id="d001l263" n="263">Auricolae, flexoque in laevia tergora gyro</l>
                <l xml:id="d001l264" n="264">Erectae redeunt falcata volumina caudae.</l>
                <l xml:id="d001l265" n="265">Sunt humiles etiam Melitaea ex gente catelli,</l>
                <l xml:id="d001l266" n="266">Quos gremio gestare solent Heroides, hique</l>
                <l xml:id="d001l267" n="267">Nec cursu celerem sectantur praepete cervum,</l>
                <l xml:id="d001l268" n="268">Nec lato pavidum leporem scrutantur in arvo:</l>
                <l xml:id="d001l269" n="269">Veste sedent fluxa, et pedibus mylesia calcant</l>
                <l xml:id="d001l270" n="270">Serica, sub tyrioque recumbunt molliter astro:</l>
                <l xml:id="d001l271" n="271">Nunc caput exertant gremio, saliuntque decorum</l>
                <l xml:id="d001l272" n="272">Nobilis in vultum dominae, lusuque fatigant</l>
                <l xml:id="d001l273" n="273">Labra corallino modicum suffusa rubore,</l>
                <l xml:id="d001l274" n="274">Vernantesque genas, et ebur superantia colla,</l>
                <l xml:id="d001l275" n="275">Smaragdoque graves digitos, et Perside gaza</l>
                <l xml:id="d001l276" n="276">Nunc tenui latrare sono, pictoque videbis.</l>
                <l xml:id="d001l277" n="277">Lascivire toro, aut nitida iuveniliter aula.</l>
                <l xml:id="d001l278" n="278">Hoc mihi, Coelicolae, tristes lenimine curas,</l>
                <l xml:id="d001l279" n="279">Taediaque humanae concedite pellere vitae.</l>
                <l xml:id="d001l280" n="280">Hac, utinam mea vota tenus sint improba, numquam</l>
                <l xml:id="d001l281" n="281">Divitias Arabum ingentes, opulentaque Croesi</l>
                <l xml:id="d001l282" n="282">Regna petam, nunquam ut vanos mihi purpura fasces</l>
                <l xml:id="d001l283" n="283">Ostentet, populi applausu plebisque favore</l>
                <l xml:id="d001l284" n="284">Sollicitis precibus superos ambire iuvabit.</l>
                <l xml:id="d001l285" n="285">At sylvae, gelidique specus, cava lustra ferarum,</l>
                <l xml:id="d001l286" n="286">Ruraque, et arcana labentia flumina valle</l>
                <l xml:id="d001l287" n="287">Sunt animo, hic reliquam vitae, atque exstrema sororum</l>
                <l xml:id="d001l288" n="288">Pensa mihi rumpi exoptem, securus ab omni</l>
                <l xml:id="d001l289" n="289">Invidia, et misera procul ambitione, beatus</l>
                <l xml:id="d001l290" n="290">Sorte humili, et tristi curarum liber ab aestu.</l>
                <l xml:id="d001l291" n="291">Talia condebam Venusino lentus in agro:</l>
                <l xml:id="d001l292" n="292">Dum pueri (quorum ratio mihi carior omni</l>
                <l xml:id="d001l293" n="293">Laude fuit) reditum ad Musas, recidivaque fesso</l>
                <l xml:id="d001l294" n="294">Indulgent studia, et ferulae sceptra improba cessant.</l>
            </div1>
        </body>
    </text>
</TEI>
