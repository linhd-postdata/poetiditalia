<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="FILELFO-cons">
                    <title>consolatio</title>
                    <title type="short">consolatio</title>
                    <abbr>consol.</abbr>
                    <bibl>G. Benadduci, 1894</bibl>
                </title>
                <author xml:id="FILELFO" n="90.000">
                    <name>Filelfo, Francesco</name>
                    <date>Tolentino 1398 - Firenze 1481</date>
                    <date ana="114">Umanisti del Quattrocento (1374 - 1494)|Humanists of the XV<sup>th</sup> century (1374 - 1494)</date>
                    <persName>Francesco Filelfo</persName>
                    <abbr>Fr. FILELFO</abbr>
                </author>
                <respStmt>
                    <resp>Reference basis text</resp>
                    <name>G. Benadduci, 1894</name>
                </respStmt>
            </titleStmt>
            <extent>
                <measure unit="words" quantity="1273">1273</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>G. Benadduci, 1894</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">Elegiac couplet</term>
                </keywords>
            </textClass>
            <creation>
                <idno>1.00</idno>
                <date>1461</date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="work" decls="#md" met="E">
                <head>
                    <title>1</title>
                    <bibl source="digital">Federico Boschetti</bibl>
                </head>
                <p xml:id="d001l1" n="0|1">ad IACOBUM ANTONIUM MARCELLUM | FRANCISCI SFORTIAE Mediolanensium ducis | consolatio de obitu VALERII filii</p>
                <lb/>
                <l xml:id="d001l2" n="1">Rebus in humanis quisquis sua vota locarit,</l>
                <l xml:id="d001l3" n="2">Fallitur: et frustra sperat inane bonum.</l>
                <l xml:id="d001l4" n="3">Perpetuum nihil est: sibi quod promittere quisquam</l>
                <l xml:id="d001l5" n="4">Possit in hoc vitae, care Iacobe, salo.</l>
                <l xml:id="d001l6" n="5">Nil firmum natura dedit mortalibus usquam</l>
                <l xml:id="d001l7" n="6">Hinc variis semper fluctibus obruimur.</l>
                <l xml:id="d001l8" n="7">Nulli cuncta quidem tribuit Deus optimus uni</l>
                <l xml:id="d001l9" n="8">Grata viro; nemo est: quem sua vita iuvet.</l>
                <l xml:id="d001l10" n="9">Quem formae decorat bonitas roburque superbi</l>
                <l xml:id="d001l11" n="10">Corporis: et sensus integritate viget:</l>
                <l xml:id="d001l12" n="11">Hic, si lingua minus fuerit facunda loquenti:</l>
                <l xml:id="d001l13" n="12">Angitur; ac sese retur iniqua pati.</l>
                <l xml:id="d001l14" n="13">Quem vero eloquii vis et laus inclyta cunctis</l>
                <l xml:id="d001l15" n="14">Mirandum ostendit gentibus et populis:</l>
                <l xml:id="d001l16" n="15">Rursus habet causas: quibus usque queratur; et ipsam</l>
                <l xml:id="d001l17" n="16">Insimulet sortem: poeniteatque sui.</l>
                <l xml:id="d001l18" n="17">At cui cuncta simul foecundi corporis adsunt</l>
                <l xml:id="d001l19" n="18">Commoda, si desint exteriora bona:</l>
                <l xml:id="d001l20" n="19">Mox dolet et semet querulus deplorat, ut unus</l>
                <l xml:id="d001l21" n="20">Quem fortuna ferox oderit ipsa nimis</l>
                <l xml:id="d001l22" n="21">Unde cupit nummos: populique fugagibus auris</l>
                <l xml:id="d001l23" n="22">Ducitur: et flammis aestuat imperii,</l>
                <l xml:id="d001l24" n="23">Ambitio malesana premit, versatque flagrantis</l>
                <l xml:id="d001l25" n="24">Ignis avariciae mille per insidias.</l>
                <l xml:id="d001l26" n="25">Quid multis repetam? nihil est in corpore certum.</l>
                <l xml:id="d001l27" n="26">Nec certi quidquam fors ferat exterior.</l>
                <l xml:id="d001l28" n="27">Non igitur mentis compos spem ponat in imis</l>
                <l xml:id="d001l29" n="28">Hisce bonis; omni quae ratione carent.</l>
                <l xml:id="d001l30" n="29">Est animus nobis infusus lege superni</l>
                <l xml:id="d001l31" n="30">Principis, omnino nescius interitus.</l>
                <l xml:id="d001l32" n="31">Hunc impollutum quicunque tuebitur omni</l>
                <l xml:id="d001l33" n="32">Sorde: queat nulli succubuisse malo.</l>
                <l xml:id="d001l34" n="33">Ergo quid, Antoni, tanto turbare dolore</l>
                <l xml:id="d001l35" n="34">Omnia qui semper pro ratione geras?</l>
                <l xml:id="d001l36" n="35">Num quia Valerius puer inclytus aere soluto</l>
                <l xml:id="d001l37" n="36">Depositum proprio restituit domino:</l>
                <l xml:id="d001l38" n="37">Iure tibi censes primum, Marcelle, dolendum.</l>
                <l xml:id="d001l39" n="38">Luctisonisque adeo flaetibus ora rigas.</l>
                <l xml:id="d001l40" n="39">Nonne illum ingratum ducas: cui cesseris usu</l>
                <l xml:id="d001l41" n="40">Ad tempusque aliquid: reddere si quaeritur?</l>
                <l xml:id="d001l42" n="41">Esse igitur meliore velis mortalis homoque</l>
                <l xml:id="d001l43" n="42">Condicione Deo; cuius imago nites?</l>
                <l xml:id="d001l44" n="43">Qui sibi noluerit, cum posset; parcere: nobis</l>
                <l xml:id="d001l45" n="44">Qui parcat: repetat quo minus ipse suum.</l>
                <l xml:id="d001l46" n="45">Num queritur tellus: quid tanto scissa labore</l>
                <l xml:id="d001l47" n="46">Mox quidquid peperit: interiisse videt?</l>
                <l xml:id="d001l48" n="47">An queritur pontus raptis tot piscibus? aer</l>
                <l xml:id="d001l49" n="48">Num dolet: amissas quod sibi sentit aves?</l>
                <l xml:id="d001l50" n="49">Nos querimur mortem, quae tanta superbia nostra est:</l>
                <l xml:id="d001l51" n="50">Ut mortale diem nolit obire genus.</l>
                <l xml:id="d001l52" n="51">Optandum nil morte magis: quae sola laborum</l>
                <l xml:id="d001l53" n="52">Finis in aeternam praebet iter patriam:</l>
                <l xml:id="d001l54" n="53">Nanque resurgendi quae spes foret ulla: prius ni</l>
                <l xml:id="d001l55" n="54">Mortis vita processerit imperio?</l>
                <l xml:id="d001l56" n="55">Vitam solus habet: qui vitam perdit: ut omni</l>
                <l xml:id="d001l57" n="56">Corporis illuvie liber in astra volet:</l>
                <l xml:id="d001l58" n="57">Calle tuus tali petiit sublimis olympum</l>
                <l xml:id="d001l59" n="58">Filius: ut vitam mortis haberet ope.</l>
                <l xml:id="d001l60" n="59">Corporeis facibus nullis nunc tangitur: omni</l>
                <l xml:id="d001l61" n="60">Nunc terrore vacat: nulla cupido premit</l>
                <l xml:id="d001l62" n="61">Iam facie regis fruitur visuque superni:</l>
                <l xml:id="d001l63" n="62">Iam sentit: quam sint omnia nostra nihil.</l>
                <l xml:id="d001l64" n="63">Cur igitur tanto moerens cruciare flagello</l>
                <l xml:id="d001l65" n="64">Cum videas nato iam nihil esse mali?</l>
                <l xml:id="d001l66" n="65">Nunc iterum fortasse tua dum mente volutas</l>
                <l xml:id="d001l67" n="66">Illius et mores ingeniumque ferax:</l>
                <l xml:id="d001l68" n="67">Nec desyderium potes eius ferre, nec ora</l>
                <l xml:id="d001l69" n="68">Illius et roseas non meminisse genas</l>
                <l xml:id="d001l70" n="69">Vultu talis erat; venetos te qualis in omnes</l>
                <l xml:id="d001l71" n="70">Tum specie primum tum gravitate facit.</l>
                <l xml:id="d001l72" n="71">Inque oculis inerant intutus rite paterni</l>
                <l xml:id="d001l73" n="72">Scintillae: radians quas decorabat honos.</l>
                <l xml:id="d001l74" n="73">Quique coma Phoebum referens divamque pudore</l>
                <l xml:id="d001l75" n="74">Artemin, eximio corpore totus erat.</l>
                <l xml:id="d001l76" n="75">Hinc aderant vires, hinc vox ea cygnea miros</l>
                <l xml:id="d001l77" n="76">Concentus resonans, linguaque nectarea</l>
                <l xml:id="d001l78" n="77">Commoda magna tuo fuerant haec omnia nato,</l>
                <l xml:id="d001l79" n="78">Antoni, loeto debita cuncta tamen:</l>
                <l xml:id="d001l80" n="79">Quidquid enim ex aliquo genitum concesseris: omne</l>
                <l xml:id="d001l81" n="80">Interit id tandem: fitque quod ante fuit,</l>
                <l xml:id="d001l82" n="81">Est animus solus coelestis regis imago:</l>
                <l xml:id="d001l83" n="82">Qui metuit nullas mortis obire vices.</l>
                <l xml:id="d001l84" n="83">Hunc qui rite colit: qui labe tuetur ab omni:</l>
                <l xml:id="d001l85" n="84">Est solus sapiens, atque Dei similis.</l>
                <l xml:id="d001l86" n="85">Valerius talem cum se praestaret in omnem</l>
                <l xml:id="d001l87" n="86">Curriculum vitae per genus omne boni:</l>
                <l xml:id="d001l88" n="87">Nil nisi mentis opus semper curabat alendae:</l>
                <l xml:id="d001l89" n="88">Unde piis studiis deditus usque fuit.</l>
                <l xml:id="d001l90" n="89">Eloquium placuit: quo mentis sensa repostae</l>
                <l xml:id="d001l91" n="90">In medium melius promeret ipse suae.</l>
                <l xml:id="d001l92" n="91">Nil puerile puer leni fundebat ab ore.</l>
                <l xml:id="d001l93" n="92">Vicerat aetatem viribus ingenii</l>
                <l xml:id="d001l94" n="93">Se facilem cunctis praebebat, at omnibus uti</l>
                <l xml:id="d001l95" n="94">Non ita promptus erat; ni bene nosset eos:</l>
                <l xml:id="d001l96" n="95">Nanque videbat, ceu mores alerentur ab ipsis</l>
                <l xml:id="d001l97" n="96">Moribus, hinc gravibus se dabat usque viris</l>
                <l xml:id="d001l98" n="97">Te sibi proponens penitus curabat: ut ore</l>
                <l xml:id="d001l99" n="98">Os vultumque tuum sedulus inspiceret:</l>
                <l xml:id="d001l100" n="99">Corporis hinc habitum gestumque industrius omnem</l>
                <l xml:id="d001l101" n="100">Ac motum referens in patre totus erat.</l>
                <l xml:id="d001l102" n="101">Haec fortasse doles, quae te Marcelle iuvabant</l>
                <l xml:id="d001l103" n="102">Cum vita illius disperiisse simul.</l>
                <l xml:id="d001l104" n="103">At non iure doles; tua si te incommoda torquent.</l>
                <l xml:id="d001l105" n="104">Cum bene sit nato: cur, Iacobe, doles?</l>
                <l xml:id="d001l106" n="105">Excute vim mentis te collige motibus atris</l>
                <l xml:id="d001l107" n="106">Imperitet ratio, te tibi restitue.</l>
                <l xml:id="d001l108" n="107">Quo nunc vis animi cessit robustior illa</l>
                <l xml:id="d001l109" n="108">Te modo quae tantis laudibus extulerat?</l>
                <l xml:id="d001l110" n="109">Nam memini mecum quo tempore bella gerebas</l>
                <l xml:id="d001l111" n="110">Legatus sociis missus ab hadriacis.</l>
                <l xml:id="d001l112" n="111">Nulla tuum poterat formido tangere pectus</l>
                <l xml:id="d001l113" n="112">Nulla sagiptarum, nulla pericla necis.</l>
                <l xml:id="d001l114" n="113">Nil nisi te clarae probitatis gloria, nullum</l>
                <l xml:id="d001l115" n="114">Delectabat opus laudis inops meritae.</l>
                <l xml:id="d001l116" n="115">Num tibi quod virtus peperit clarissima tantum</l>
                <l xml:id="d001l117" n="116">Nomen apud populos nobilis Italiae</l>
                <l xml:id="d001l118" n="117">Id quasi fortunae prostratus vulnere, tetris</l>
                <l xml:id="d001l119" n="118">Involui tenebris perpetuare volens.</l>
                <l xml:id="d001l120" n="119">Quid paritur nobis in vitae fluctibus huius:</l>
                <l xml:id="d001l121" n="120">Quod dignum vita dicere iure queas?</l>
                <l xml:id="d001l122" n="121">Gloria tam multi merces est sola laboris</l>
                <l xml:id="d001l123" n="122">Magnanimis semper suspicienda viris</l>
                <l xml:id="d001l124" n="123">Hanc ne velis ulla perfundi labe subacti</l>
                <l xml:id="d001l125" n="124">Pectoris. Haud patitur gloria flere suos</l>
                <l xml:id="d001l126" n="125">Flere decet miseros: qui nil meruere gerendo</l>
                <l xml:id="d001l127" n="126">Quos probitatis honos nullus ad alta tulit.</l>
                <l xml:id="d001l128" n="127">At sua Valerius superavit fata merendo:</l>
                <l xml:id="d001l129" n="128">Qui supra aetatem claruit ingenio:</l>
                <l xml:id="d001l130" n="129">Namque illi puero fuerat vis intima quaedam</l>
                <l xml:id="d001l131" n="130">Viribus humanis maior et integrior</l>
                <l xml:id="d001l132" n="131">Hinc inerat splendor verbis: hinc maxima rebus</l>
                <l xml:id="d001l133" n="132">Pondera: quae cordis sensa darent gravia.</l>
                <l xml:id="d001l134" n="133">In primisque Deum summo veneratus honore</l>
                <l xml:id="d001l135" n="134">Fucatas omnis despiciebat opes</l>
                <l xml:id="d001l136" n="135">Omnia terreni temnebat praemia fastus.</l>
                <l xml:id="d001l137" n="136">Quod queat amitti: nil ratus esse bonum.</l>
                <l xml:id="d001l138" n="137">Non igitur moritur: qui regi vivit olympi.</l>
                <l xml:id="d001l139" n="138">Nec miser esse potest: quem Deus ipse beat.</l>
                <l xml:id="d001l140" n="139">Nunc agit aeternam vitam, nunc ille beatis</l>
                <l xml:id="d001l141" n="140">Spiritibus mixtus omnia nostra videt</l>
                <l xml:id="d001l142" n="141">Et cernit: quam varia homines fallaxque cupido</l>
                <l xml:id="d001l143" n="142">Detinet: et quam sit ridiculosus honos:</l>
                <l xml:id="d001l144" n="143">Nam quid in humanis non est mutabile rebus</l>
                <l xml:id="d001l145" n="144">Motum quaeque tenent inferiora suum?</l>
                <l xml:id="d001l146" n="145">Quas oriens florere rosas despectat Apollo</l>
                <l xml:id="d001l147" n="146">Has languere videt: cum petit antra maris.</l>
                <l xml:id="d001l148" n="147">Dum loquor haec: furtim volat irrevocabilis aetas</l>
                <l xml:id="d001l149" n="148">Estne idem in nobis: quod modo, amice, fuit?</l>
                <l xml:id="d001l150" n="149">Quem finem rebus statuit natura Deusve</l>
                <l xml:id="d001l151" n="150">Hunc hominum nulli praeteriisse licet.</l>
                <l xml:id="d001l152" n="151">Quod si naturae nunquam mutabitur ordo</l>
                <l xml:id="d001l153" n="152">Ferreus: et finis inferiora manet:</l>
                <l xml:id="d001l154" n="153">Quid querimur mortem: qua nil natura creatrix</l>
                <l xml:id="d001l155" n="154">Dignis laude viris repperit utilius?</l>
                <l xml:id="d001l156" n="155">Hac in luce boni quod tantum ponimus: hora</l>
                <l xml:id="d001l157" n="156">Cuius nulla vacat flaetibus aut gemitu?</l>
                <l xml:id="d001l158" n="157">Quem natum dederis: cuius lux una labore</l>
                <l xml:id="d001l159" n="158">Corporis aut animi libera praetereat?</l>
                <l xml:id="d001l160" n="159">At fortuna minax quot secum incommoda portat</l>
                <l xml:id="d001l161" n="160">Quotidie variis insidiosa viis?</l>
                <l xml:id="d001l162" n="161">Cui magis alludit: blandisque dolosa beato</l>
                <l xml:id="d001l163" n="162">Vultibus applaudit: hunc mage fraude premit.</l>
                <l xml:id="d001l164" n="163">Cyrus magna suis subiecit regna triumphis</l>
                <l xml:id="d001l165" n="164">Et princeps toto maximus orbe fuit.</l>
                <l xml:id="d001l166" n="165">Hunc autem ingenti ultrix inflammata furore</l>
                <l xml:id="d001l167" n="166">Ad poenam fastus utre vocat Tomyris.</l>
                <l xml:id="d001l168" n="167">Magnus Alexander parvo cum milite Gangen</l>
                <l xml:id="d001l169" n="168">Usque sub extremu m praelia victor agit</l>
                <l xml:id="d001l170" n="169">Quem maiora animo versantem facta feroci</l>
                <l xml:id="d001l171" n="170">Ostendit Babylon: quam nihil esset homo.</l>
                <l xml:id="d001l172" n="171">Quid memorem Alciden: qui totum stragibus orbem</l>
                <l xml:id="d001l173" n="172">Innumeris fundens nomen in astra tulit?</l>
                <l xml:id="d001l174" n="173">Ast hinc foeminea sublatus fraude, monet nos</l>
                <l xml:id="d001l175" n="174">Humanis nullam rebus inesse fidem.</l>
                <l xml:id="d001l176" n="175">Quid mihi magnanimi referantur Caesaris arma:</l>
                <l xml:id="d001l177" n="176">Terra quibus dederat colla subacta iugo?</l>
                <l xml:id="d001l178" n="177">Nonne hunc fortunae mutatis flatibus enses</l>
                <l xml:id="d001l179" n="178">Civiles toto corpore confodiunt?</l>
                <l xml:id="d001l180" n="179">Annibalis, Pyrrhi clarique Themistoclis idem</l>
                <l xml:id="d001l181" n="180">Exitus humanas quam bene ridet opes:</l>
                <l xml:id="d001l182" n="181">Sola quidem mors est: quae cunctis debita, solvit</l>
                <l xml:id="d001l183" n="182">Mortalis cura nos, Iacobe, gravi.</l>
                <l xml:id="d001l184" n="183">Quo mage res homini laete fluxisse videntur</l>
                <l xml:id="d001l185" n="184">Hoc magis infelix angitur, atque magis</l>
                <l xml:id="d001l186" n="185">Nemo est: ipse sui qui non sibi conscius esse</l>
                <l xml:id="d001l187" n="186">Iure queat: nisi sit mentis inops propriae.</l>
                <l xml:id="d001l188" n="187">Quis voti compos adeo fuit ullus: eundem</l>
                <l xml:id="d001l189" n="188">Ut non poeniteat id licuisse sibi?</l>
                <l xml:id="d001l190" n="189">Utendum est modice: qua nos Deus optimus uti</l>
                <l xml:id="d001l191" n="190">Sorte dedit: non est cura adhibenda malo.</l>
                <l xml:id="d001l192" n="191">Submissos animos Deus adiuvat: atque benignis</l>
                <l xml:id="d001l193" n="192">Prosequitur rebus: qui tumet usque cadit.</l>
                <l xml:id="d001l194" n="193">Magna quidem virtus patientia, flectit olympum</l>
                <l xml:id="d001l195" n="194">Consilium placat iudiciumque Dei.</l>
                <l xml:id="d001l196" n="195">Pone igitur luctum, Marcelle, resume fugatas</l>
                <l xml:id="d001l197" n="196">Eia animi vires, sisque tui similis.</l>
                <l xml:id="d001l198" n="197">Hoc sibi Franciscus petit a te Sfortia munus</l>
                <l xml:id="d001l199" n="198">Cui morem par est, ut vir amice geras.</l>
                <l xml:id="d001l200" n="199">Quanta senatori veneto sit habenda severi</l>
                <l xml:id="d001l201" n="200">Moris cura tenes: pone igitur lachrymas.</l>
            </div1>
        </body>
    </text>
</TEI>
