<?xml version="1.0" encoding="UTF-8"?>
<TEI xmlns:xsi="http://www.w3.org/2001/XMLSchema-instance" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:id="SALUTATI-fato">
                    <title>de fato et fortuna</title>
                    <title type="short">de fato et fortuna</title>
                    <abbr>fat. fort.</abbr>
                    <bibl>Concetta Bianca, 1985</bibl>
                </title>
                <author xml:id="SALUTATI" n="64.000">
                    <name>Salutati, Coluccio</name>
                    <date>Stignano 1331 - Firenze 1406</date>
                    <date ana="113">Da Dante a Petrarca (1250 - 1374)|From Dante to Petrarca (1250 - 1374)</date>
                    <persName>Coluccio Salutati</persName>
                    <abbr>SALUTATI</abbr>
                </author>
                <respStmt>
                    <resp>Reference basis text</resp>
                    <name>Concetta Bianca, 1985</name>
                </respStmt>
            </titleStmt>
            <extent>
                <measure unit="words" quantity="1820">1820</measure>
            </extent>
            <publicationStmt>
                <publisher>
                    <ref target="http://www.mqdq.it">Musisque Deoque</ref>
                </publisher>
                <pubPlace>
                    <placeName>Venezia</placeName>, <country>ITALY</country>
                </pubPlace>
                <date when="2020-01-01">01/01/2020</date>
                <availability>
                    <p>Copyright 2020 - MQDQ Project</p>
                    <licence target="http://creativecommons.org/licenses/by-sa/4.0">
                        Distributed under a Creative Commons Attribution-ShareAlike 4.0 Unported License
                    </licence>
                </availability>
            </publicationStmt>
            <seriesStmt>
                <title>Poeti d'Italia in lingua Poeti d’Italia tra Medioevo e Rinascimento
                    Italian Poetry in Latin 13th-16th centuries</title>
                <respStmt>
                    <resp key="PDI">First developer of encoded collection</resp>
                    <persName>Luigi Tessarolo</persName>
                </respStmt>
                <respStmt>
                    <resp key="PDI">Principal investigator of collection</resp>
                    <persName>Paolo Mastandrea</persName>
                    <orgName>Università Ca' Foscari, Venezia</orgName>
                </respStmt>
                <respStmt>
                    <resp key="PDI">PRIN 1999 - PRIN 2001: Italian Research Project funded by Miur</resp>
                    <persName>Manlio Pastore Stocchi</persName>
                    <orgName>Università di Padova</orgName>
                    <persName>Roberta Cervani</persName>
                    <orgName>Università di Trieste</orgName>
                    <persName>Alberto Cavarzere</persName>
                    <orgName>Università di Verona</orgName>
                </respStmt>
                <respStmt>
                    <resp key="PDI">Text's metrical mark-up</resp>
                    <name>Andrea Bacianini</name>
                    <name>Costantino Moro</name>
                </respStmt>
                <respStmt>
                    <resp key="PDI" from="2020-09-01">Maintenance</resp>
                    <orgName>
                       <name>Venice Centre for Digital and Public Humanities (VeDPH) - Department of Humanities - Ca' Foscari University of Venice</name>
                       <email>vedph_at_unive_dot_it</email>
                    </orgName>
                </respStmt>
            </seriesStmt>
            <sourceDesc>
                <bibl>Concetta Bianca, 1985</bibl>
            </sourceDesc>
        </fileDesc>
        <encodingDesc>
            <projectDesc>
                <p>TEI-conformant markup, version P5, MQDQ profile</p>
            </projectDesc>
            <metDecl xml:id="md" type="met">
                <metSym value="H">Esametri / Hexameters</metSym>
                <metSym value="E">Distici elegiaci / Elegiac couplets</metSym>
                <metSym value="h">Esametro / Hexameter</metSym><!-- in elegiac couplets -->
                <metSym value="P">Pentametri / Pentameters</metSym>
                <metSym value="p">Pentametro / Pentameter</metSym><!-- in elegiac couplets -->
                <metSym value="A">Adonii / Adonians</metSym>
                <metSym value="a">Adonio / Adonian</metSym><!-- in sapphic stanzas -->
                <metSym value="Y">Anapesti / Anapaests</metSym>
                <metSym value="N">Versi arcaici / Archaic verses</metSym><!-- verses of archaic poetry (saturni, cretici, bacchei, reiziani etc.)-->
                <metSym value="S">Saffici / Sapphics</metSym><!-- without strophic structure -->
                <metSym value="S1">Strofe saffiche / Sapphic stanzas</metSym><!-- with adonian in the fourth position: pattern SSSA -->
                <metSym value="S2">Strofe saffiche ampliate / Expanded sapphic stanzas</metSym><!-- with adonian not in the fourth position -->
                <metSym value="L">Alcaici / Alcaics</metSym><!-- without strophic structure -->
                <metSym value="L1">Strofe alcaiche / Alcaic stanzas</metSym>
                <metSym value="D">Asclepiadei / Asclepiadeans</metSym><!-- without strophic structure -->
                <metSym value="D2">Strofe asclepiadee seconde / Second asclepiadean stanzas</metSym><!-- pattern DDDO -->
                <metSym value="D3">Strofe asclepiadee terze / Third asclepiadean stanzas</metSym><!-- pattern DDOO -->
                <metSym value="C">Archilochei / Archilocheans</metSym>
                <metSym value="F">Endecasillabi falecii / Phalecian hendecasyllables</metSym>
                <metSym value="O">Altri eolici / Other aeolics</metSym>
                <metSym value="I">Ionici / Ionics</metSym>
                <metSym value="G">Giambici / Iambic metres</metSym>
                <metSym value="G1">Trimetri-Dimetri giambici / Iambic trimeter-dimeter</metSym>
                <metSym value="T">Trocaici / Trochaic metres</metSym>
                <metSym value="R">Ritmi / Rhythmic verses</metSym>
                <metSym value="V">Altri metri / Other metres</metSym>
                <metSym value="K">Commatici / ?</metSym>
                <metSym value="W">Verso corrotto / Corrupt verse</metSym>
                <metSym value="X">Linea non metrica / Extra-text</metSym>
            </metDecl>
        </encodingDesc>
        <profileDesc>
            <langUsage>
                <language ident="lat">Latin</language>
            </langUsage>
            <textClass>
                <keywords>
                    <term type="form">poetry</term>
                    <term type="source">literary</term>
                    <term type="meter">various</term>
                </keywords>
            </textClass>
            <creation>
                <idno>3.00</idno>
                <date></date>
            </creation>
        </profileDesc>
    </teiHeader>
    <text>
        <body>
            <div1 xml:id="d001" type="section" decls="#md" met="H">
                <head>
                    <title>1</title>
                    <abbr>1</abbr>
                    <bibl source="digital">Tiziana Brolli</bibl>
                </head>
                <l xml:id="d001l1" n="53" rend="53">Si sic esset -ut divinissimus Dantes compatriota noster ait-</l>
                <l xml:id="d001l2" n="54">Foret omnis libera nobis</l>
                <l xml:id="d001l3" n="55" met="H">Destructa arbitrii, celo cogente, facultas,</l>
                <l xml:id="d001l4" n="56" met="H">Nec vera iustum posset ratione vocari</l>
                <l xml:id="d001l5" n="57" met="H">Gaudia pro meritis et habere ex crimine luctum.</l>
            </div1>
            <div1 xml:id="d003" type="section" decls="#md" met="various">
                <head>
                    <title>3</title>
                    <abbr>3</abbr>
                    <bibl source="digital">Tiziana Brolli</bibl>
                </head>
                <div2 xml:id="003c001" type="carmen" met="H">
                    <head>
                        <abbr>1</abbr>
                    </head>
                    <p xml:id="d003l1" n="">1.</p>
                    <l xml:id="d003l2" n="341" rend="341">Quisquis es, altisonis qui non tua nomina metris</l>
                    <l xml:id="d003l3" n="342">Subscribens sublime canis violentaque Martis</l>
                    <l xml:id="d003l4" n="343">Sepius arma dolos viresque ruisse potentes</l>
                    <l xml:id="d003l5" n="344">Insinuas urbes, quas lux Hyperionis almi</l>
                    <l xml:id="d003l6" n="345">Circuit, Aonidum sed non potuisse bicorni</l>
                    <l xml:id="d003l7" n="346">Numina Parnaso celebres excludere musas,</l>
                    <l xml:id="d003l8" n="347">Accipe reptantes tranquillo pectore versus,</l>
                    <l xml:id="d003l9" n="348">Accipe, quisquis eris. Scio nam, carissime Tozi,</l>
                    <l xml:id="d003l10" n="349">Quamvis alta tuo transmittas metra Philippo,</l>
                    <l xml:id="d003l11" n="350">Te nondum sacro subitum prodisse poetam</l>
                    <l xml:id="d003l12" n="351">Ex Helicone datum; sed quis fuit hic, nisi noster</l>
                    <l xml:id="d003l13" n="352">Iacobus ille Forilivici, qui natus in urbe</l>
                    <l xml:id="d003l14" n="353">Mistica divino cantavit pascua versu</l>
                    <l xml:id="d003l15" n="354">Et patriam bellique duces evexit ad astra?</l>
                    <l xml:id="d003l16" n="355">Ille quidem est: agnosco stilum, sublimia nosco</l>
                    <l xml:id="d003l17" n="356">Carmina; stelliferi cui namque secundus Olimpi</l>
                    <l xml:id="d003l18" n="357">Vel ratione situm vel vim fatumque potentum</l>
                    <l xml:id="d003l19" n="358">Plenius astrorum deprehendit mente capaci?</l>
                    <l xml:id="d003l20" n="359">Tu certe es, tibi pauca loquar; cur, maxime vatum,</l>
                    <l xml:id="d003l21" n="360">Horrida presago divinas carmine bella?</l>
                    <l xml:id="d003l22" n="361">Sed memini vulgo dici: si vera profetans</l>
                    <l xml:id="d003l23" n="362">Esse cupis, taceas felicia, tristia solum</l>
                    <l xml:id="d003l24" n="363">Precine; namque fides semper solet esse timori</l>
                    <l xml:id="d003l25" n="364">Pronior atque solent gravius metuenda movere.</l>
                    <l xml:id="d003l26" n="365">Tu tamen ad celos errantiaque astra recurrens,</l>
                    <l xml:id="d003l27" n="366">Sic positum mortale genus ad prelia Martem</l>
                    <l xml:id="d003l28" n="367">Tracturum, tribuens nimium crudelibus astris</l>
                    <l xml:id="d003l29" n="368">Asseris et Latio ferventia bella minaris.</l>
                    <l xml:id="d003l30" n="369">Iacobe, fare, precor; ubi plena scientia rerum,</l>
                    <l xml:id="d003l31" n="370">Que tibi tum studio ardenti, tum viribus alti</l>
                    <l xml:id="d003l32" n="371">Contigit ingenii? Num libera nostra voluntas</l>
                    <l xml:id="d003l33" n="372">Arbitriumque datum cunctis mortalibus astris</l>
                    <l xml:id="d003l34" n="373">Subiacet? An nostros celum ratione fruentes,</l>
                    <l xml:id="d003l35" n="374">Quod rationis eget, animos mentesque coercet?</l>
                    <l xml:id="d003l36" n="375">Quod si forte velis nos celo ad bella moveri,</l>
                    <l xml:id="d003l37" n="376">Utpote quod primos dicas accendere motus,</l>
                    <l xml:id="d003l38" n="377">En homines ad bella trahit violentia celi,</l>
                    <l xml:id="d003l39" n="378">Arma iubens, homini licet an dimettere ferrum?</l>
                    <l xml:id="d003l40" n="379">An nos astra premunt et belli turbine miscent?</l>
                    <l xml:id="d003l41" n="380">Ergo quid in nostro, celo patiente, relictum est</l>
                    <l xml:id="d003l42" n="381">Arbitrio, si cuncta movet, si mota potenter</l>
                    <l xml:id="d003l43" n="382">Perficit astrorum collectio certa vagantum?</l>
                    <l xml:id="d003l44" n="383">Sic nichilum posse ex nobis fateare necesse est.</l>
                    <l xml:id="d003l45" n="384">Astrifero siquidem totum pendebit ab orbe</l>
                    <l xml:id="d003l46" n="385">Quod patimur vel quod facimus vel mente movemus.</l>
                    <l xml:id="d003l47" n="386">Unde igitur vel pena malis, vel premia dantur</l>
                    <l xml:id="d003l48" n="387">Digna bonis? Quid namque polo meruisse coacti</l>
                    <l xml:id="d003l49" n="388">Possumus, inviti vel quam committere culpam?</l>
                    <l xml:id="d003l50" n="389">Iacobe, nonne vides, posito quod nostra voluntas</l>
                    <l xml:id="d003l51" n="390">Subiaceat celo, quod oportet tollere solem</l>
                    <l xml:id="d003l52" n="391">Iusticie morumque decus preceptaque vite?</l>
                    <l xml:id="d003l53" n="392">Dic, quid sancta fides, que nos ad celica regna</l>
                    <l xml:id="d003l54" n="393">Dirigit, et prisca veterum doctrina decori</l>
                    <l xml:id="d003l55" n="394">Moris erunt? Sacra cur plurima lege vetamur</l>
                    <l xml:id="d003l56" n="395">Sideribus tracti, vel cur complere iubemur?</l>
                    <l xml:id="d003l57" n="396">Utere sic astris, sic celo crede quod ultro</l>
                    <l xml:id="d003l58" n="397">Arbitrium saltem cum libertate relinquas</l>
                    <l xml:id="d003l59" n="398">Humano generi; quod, si conere probando</l>
                    <l xml:id="d003l60" n="399">Tollere, divina simul et mortalia tollas.</l>
                    <l xml:id="d003l61" n="400">Cetera namque tibi nulla cum lite relinquo.</l>
                    <l xml:id="d003l62" n="401">Dic pestes predicque fames; dic frigora, predic</l>
                    <l xml:id="d003l63" n="402">Immensos estus; pluvias dic dicque serenos</l>
                    <l xml:id="d003l64" n="403">Longe instare dies; dic turbida flumina ripas</l>
                    <l xml:id="d003l65" n="404">Transgressura suas; dic fulmina, dicque future</l>
                    <l xml:id="d003l66" n="405">Spem Cereris, bibuli vel si vineta coloni</l>
                    <l xml:id="d003l67" n="406">Responsura putes votis, vel quantus olivis</l>
                    <l xml:id="d003l68" n="407">Immineat fructus, vel quas collisio terre</l>
                    <l xml:id="d003l69" n="408">Arces terribili motu subitaque ruina</l>
                    <l xml:id="d003l70" n="409">Discutiet, si scire tamen conceditur astris</l>
                    <l xml:id="d003l71" n="410">Que fortuna manet terras et sparsa per orbem</l>
                    <l xml:id="d003l72" n="411">Menia; dic etiam, si quid mens pendula letum</l>
                    <l xml:id="d003l73" n="412">Aut optare potest aut anxia triste timere,</l>
                    <l xml:id="d003l74" n="413">Dummodo que summi patris sapientia nostro</l>
                    <l xml:id="d003l75" n="414">Tradidit arbitrio nobis tua sidera linquant.</l>
                    <l xml:id="d003l76" n="415">Nec tamen ista tibi me sic dimittere credas,</l>
                    <l xml:id="d003l77" n="416">Quod quemquam plene celi cognoscere motus</l>
                    <l xml:id="d003l78" n="417">Arbitrer aut omnes aspectus posse probare.</l>
                    <l xml:id="d003l79" n="418">Discute priscorum libros monimentaque patrum:</l>
                    <l xml:id="d003l80" n="419">Invenies illic multos latuisse per annos</l>
                    <l xml:id="d003l81" n="420">Astrorum motus, quibus hec nunc utitur etas.</l>
                    <l xml:id="d003l82" n="421">Nam contenta diu fuit ingeniosa vetustas</l>
                    <l xml:id="d003l83" n="422">Celum per celos bis distinxisse quaternos.</l>
                    <l xml:id="d003l84" n="423">Mox nonum posuit certis rationibus orbem,</l>
                    <l xml:id="d003l85" n="424">Qui cum subiectis secum radiantia celis</l>
                    <l xml:id="d003l86" n="425">Sidera in occasum formoso vertat ab ortu.</l>
                    <l xml:id="d003l87" n="426">Hinc alii decimum celum posuere, volentes</l>
                    <l xml:id="d003l88" n="427">Quod dare sit motum qui se solummodo vertat</l>
                    <l xml:id="d003l89" n="428">Nilque trahat secum nec qui rapiatur ab ullo.</l>
                    <l xml:id="d003l90" n="429">Denique vera fides tranquilla in sede beatos</l>
                    <l xml:id="d003l91" n="430">Dum locat, undenum sine motu tradidit orbem.</l>
                    <l xml:id="d003l92" n="431">Sed licet octavum triplici susceperit etas</l>
                    <l xml:id="d003l93" n="432">Nostra modo celum certa ratione moveri,</l>
                    <l xml:id="d003l94" n="433">Attamen antiquos ad succedentia signa</l>
                    <l xml:id="d003l95" n="434">Sidera converti multos nescisse per annos</l>
                    <l xml:id="d003l96" n="435">Constat, et ipse pater magnus celi Ptholomeus</l>
                    <l xml:id="d003l97" n="436">Descriptor, qui tot deflexus novit Olimpi,</l>
                    <l xml:id="d003l98" n="437">Creditur astriferum non perpendisse recurvo</l>
                    <l xml:id="d003l99" n="438">In geminas arcthos orbem se vertere motu,</l>
                    <l xml:id="d003l100" n="439">Frixeique caput pecoris chelasque revolvi</l>
                    <l xml:id="d003l101" n="440">Alterutrum, nunc hinc Scithiam, nunc inde tepentes</l>
                    <l xml:id="d003l102" n="441">Ethiopas versus. Nam nonnisi tempore longo</l>
                    <l xml:id="d003l103" n="442">Astrologia poli stellis motuque situque</l>
                    <l xml:id="d003l104" n="443">Humana quantum licuit ratione repertis</l>
                    <l xml:id="d003l105" n="444">Vel sciri potuit vel cum ratione doceri.</l>
                    <l xml:id="d003l106" n="445">At licet annorum iam per tot millia prisca</l>
                    <l xml:id="d003l107" n="446">Stellarum varios motus deprenderit etas,</l>
                    <l xml:id="d003l108" n="447">Multa tamen nostris non respondere diebus</l>
                    <l xml:id="d003l109" n="448">Tempora nostra vident, que quondam fida vetustas</l>
                    <l xml:id="d003l110" n="449">Tradidit et nobis fixe observanda reliquit.</l>
                    <l xml:id="d003l111" n="450">Aspice quot tabulas veteres habuere sequenti</l>
                    <l xml:id="d003l112" n="451">Tempore, deprenso manifesto errore, notatas!</l>
                    <l xml:id="d003l113" n="452">Sic Abrachis priscos, Abrachim sic mox Ptholomeus</l>
                    <l xml:id="d003l114" n="453">Corrigit; hunc demum Tollette inventio celi</l>
                    <l xml:id="d003l115" n="454">Venturum nescisse situm ratione probando</l>
                    <l xml:id="d003l116" n="455">Ostendit, quam mox studiorum Gallia mater,</l>
                    <l xml:id="d003l117" n="456">Parisius, certa tradens ratione tabellas,</l>
                    <l xml:id="d003l118" n="457">Editione nova non parvo errore notavit.</l>
                    <l xml:id="d003l119" n="458">Post hos Iudei venit correctio longo</l>
                    <l xml:id="d003l120" n="459">Tempore servata. Sequitur subtilior Alphuns,</l>
                    <l xml:id="d003l121" n="460">Qui motus celi ac errantia credidit astra</l>
                    <l xml:id="d003l122" n="461">Non erratura tandem ratione dedisse.</l>
                    <l xml:id="d003l123" n="462">Sed que mortalis inventio noscitur esse</l>
                    <l xml:id="d003l124" n="463">Perfecta? En magno iam nunc errore notantur</l>
                    <l xml:id="d003l125" n="464">Alphunsi tabule, nec maxima lumina celi,</l>
                    <l xml:id="d003l126" n="465">Sol et Luna, sibi correspondere videntur</l>
                    <l xml:id="d003l127" n="466">Prescriptis spaciis, nec cervix clara Draconis,</l>
                    <l xml:id="d003l128" n="467">Nec Senis in proprio celeres motus epyciclo.</l>
                    <l xml:id="d003l129" n="468">Ergo inter varias nunquamque errore carentes</l>
                    <l xml:id="d003l130" n="469">Doctrina veterum, quibus hec nunc utitur etas</l>
                    <l xml:id="d003l131" n="470">Et quibus usa fuit venturi ignara vetustas,</l>
                    <l xml:id="d003l132" n="471">Equando celos et sidera cuncta notando,</l>
                    <l xml:id="d003l133" n="472">Cum pateat priscos nec celum scisse nec astra</l>
                    <l xml:id="d003l134" n="473">Nec posse innixos antiquis scire modernos,</l>
                    <l xml:id="d003l135" n="474">A quorum motu dicunt se nosse futura,</l>
                    <l xml:id="d003l136" n="475">Quis verum prescire potest? Quis dicere "bellum</l>
                    <l xml:id="d003l137" n="476">Aut pax dulcis erit", qui testem dicat Olimpum,</l>
                    <l xml:id="d003l138" n="477">Motibus ignotis nec notis cursibus astra?</l>
                    <l xml:id="d003l139" n="478">Quod si forte velis celum e regione propinqua</l>
                    <l xml:id="d003l140" n="479">Et stellas spacia, quamvis per proxima distent,</l>
                    <l xml:id="d003l141" n="480">Non variare suos certa ratione fluentes</l>
                    <l xml:id="d003l142" n="481">Effectus, dic cur tam dissona fata gemellis</l>
                    <l xml:id="d003l143" n="482">Sidera dispensant? Cur unus pastor et alter</l>
                    <l xml:id="d003l144" n="483">Venator fratrum? Cur imperat ille, sed iste</l>
                    <l xml:id="d003l145" n="484">Servit et eiusdem patris non linquitur heres?</l>
                    <l xml:id="d003l146" n="485">Dic cumque eveniat in magna sepius urbe</l>
                    <l xml:id="d003l147" n="486">Una eademque hora non uno ex semine proles,</l>
                    <l xml:id="d003l148" n="487">Cur non connubiis celo faciente coevi</l>
                    <l xml:id="d003l149" n="488">Ex patre diverso domibusque fruuntur eisdem,</l>
                    <l xml:id="d003l150" n="489">Si cunctis fatum dat certi temporis hora?</l>
                    <l xml:id="d003l151" n="490">Cur ligni eiusdem quod tellus una nutrivit,</l>
                    <l xml:id="d003l152" n="491">Unica plantavit ac unica diruit hora,</l>
                    <l xml:id="d003l153" n="492">Hec pars effigies fit quam gens omnis adoret,</l>
                    <l xml:id="d003l154" n="493">Hec fit calcandum per tempora cuncta scabellum?</l>
                    <l xml:id="d003l155" n="494">Iacobe, crede michi: qui celi sidera tractat</l>
                    <l xml:id="d003l156" n="495">Ut ventura queat certis predicere signis</l>
                    <l xml:id="d003l157" n="496">Fallitur. At causas rerum cognoscere quisquis</l>
                    <l xml:id="d003l158" n="497">Non valet, effectus, dic, qua ratione videbit?</l>
                    <l xml:id="d003l159" n="498">Sed dices: cur non vestigia sacra priorum</l>
                    <l xml:id="d003l160" n="499">Hac et in arte sequar, quorum precepta futuros</l>
                    <l xml:id="d003l161" n="500">Eventus rerum divino dogmate monstrant,</l>
                    <l xml:id="d003l162" n="501">Postquam que tradunt nobis per cuncta videmus</l>
                    <l xml:id="d003l163" n="502">Omnia vel saltem maiori ex parte venire?</l>
                    <l xml:id="d003l164" n="503">Hic ego divini possum de more iocari</l>
                    <l xml:id="d003l165" n="504">Tiresie, cuius rideri oracla solebant.</l>
                    <l xml:id="d003l166" n="505">Astrologi, quicquid predicitis aut erit aut non,</l>
                    <l xml:id="d003l167" n="506">Plura tamen semper celum portendere fertis,</l>
                    <l xml:id="d003l168" n="507">Ex quibus in paucis satis est predicere verum.</l>
                    <l xml:id="d003l169" n="508">Et si de multis fit que predixeris unum,</l>
                    <l xml:id="d003l170" n="509">Hoc arti tribuis quod forti ascribere debes.</l>
                    <l xml:id="d003l171" n="510">Non te decipias, vir cordatissime, sed, ni</l>
                    <l xml:id="d003l172" n="511">Displiceat, tecum memori fac, mente revolvas</l>
                    <l xml:id="d003l173" n="512">In quot et in quantis hec te doctrina fefellit:</l>
                    <l xml:id="d003l174" n="513">Si tibi constiteris, si nolis vera negare,</l>
                    <l xml:id="d003l175" n="514">Invenies totiens quod sis deceptus ab arte,</l>
                    <l xml:id="d003l176" n="515">Quod non contigerit quondam te vera profari</l>
                    <l xml:id="d003l177" n="516">Crebrius, ut si quid forsan quod dixeris olim</l>
                    <l xml:id="d003l178" n="517">Venerit, ad casum non artem iure referri</l>
                    <l xml:id="d003l179" n="518">Debeat atque tibi non detur scire futura,</l>
                    <l xml:id="d003l180" n="519">Cursibus astrorum per tempora nulla notatis.</l>
                    <l xml:id="d003l181" n="520">Linque Deo, qui cuncta movet, qui cuncta gubernat,</l>
                    <l xml:id="d003l182" n="521">Quique nequit falli, quod te prescire fateris:</l>
                    <l xml:id="d003l183" n="522">Non humana quidem, sed vis divina futuros</l>
                    <l xml:id="d003l184" n="523">Eventus rerum prenoscere. Nam Deus ipse</l>
                    <l xml:id="d003l185" n="524">Solus ab eterno sua queque in tempora cernit</l>
                    <l xml:id="d003l186" n="525">Altaque mortales premit ignorantia visus.</l>
                    <lb/>
                </div2>
                <div2 xml:id="003c011" type="carmen" met="H">
                    <head>
                        <abbr>11</abbr>
                    </head>
                    <p xml:id="d003l187" n="">11.</p>
                    <l xml:id="d003l188" n="203" rend="203">Ille vagos fecit celos, sapientia cuius</l>
                    <l xml:id="d003l189" n="204">Omnia trascendit ductoresque indidit illis,</l>
                    <l xml:id="d003l190" n="205">Ut pars queque suo in partes resplendeat omnes</l>
                    <l xml:id="d003l191" n="206">Lumine, distribuens equali munere lucem.</l>
                    <l xml:id="d003l192" n="207">Ac simili forma mundi splendoribus unam</l>
                    <l xml:id="d003l193" n="208">Ordinat esse ducem generaliter atque ministram,</l>
                    <l xml:id="d003l194" n="209">Que vana ad tempus bona confluitantia mutet</l>
                    <l xml:id="d003l195" n="210">De gente in gentem uniusque a sanguine prolis</l>
                    <l xml:id="d003l196" n="211">In prolem, alterius ducentem sanguinis ortum,</l>
                    <l xml:id="d003l197" n="212">Ultra quam humani possit defensio sensus.</l>
                    <l xml:id="d003l198" n="213">Hinc gens una vigens nunc imperat, altera languet,</l>
                    <l xml:id="d003l199" n="214">Iudicium sectans eius quicquid iubeatur,</l>
                    <l xml:id="d003l200" n="215">Quod latet occultum densa velut anguis in herba,</l>
                    <l xml:id="d003l201" n="216">Illi nulla quidem sapientia vestra resistit:</l>
                    <l xml:id="d003l202" n="217">Hec iubet hecque suum diiudicat exequiturque</l>
                    <l xml:id="d003l203" n="218">Regnum prout alii moderamina tradita divi,</l>
                    <l xml:id="d003l204" n="219">Ulla, breves quamvis, sua commutatio paces</l>
                    <l xml:id="d003l205" n="220">Non habet et motu quod sit veloce necesse est,</l>
                    <l xml:id="d003l206" n="221">Usque adeo properant qui dona vicesque reportant.</l>
                    <l xml:id="d003l207" n="222">Hec est que totiens solum crucifigitur illis</l>
                    <l xml:id="d003l208" n="223">A quibus et laudem et preconia grata meretur,</l>
                    <l xml:id="d003l209" n="224">Dando sibi iniuste turpis convitia fame.</l>
                    <l xml:id="d003l210" n="225">Hec tamen haud audit, sed leta beataque primis</l>
                    <l xml:id="d003l211" n="226">Mixta creaturis proprium circummovet orbem.</l>
                    <lb/>
                </div2>
                <div2 xml:id="003c12a" type="carmen" met="V">
                    <head>
                        <abbr>12a</abbr>
                    </head>
                    <p xml:id="d003l212" n="">12a.</p>
                    <l xml:id="d003l213" n="56" rend="56">Quicquid sub celo creatum est</l>
                    <l xml:id="d003l214" n="57">A celestium rotatum virtute dependet</l>
                    <l xml:id="d003l215" n="58">Quodque qui cuncta movet et semper omnia regit,</l>
                    <l xml:id="d003l216" n="59" met="G">Et finis atque motus principium fuit</l>
                    <l xml:id="d003l217" n="60" met="G">In quolibet celo posuit legem suam,</l>
                    <lb/>
                </div2>
                <div2 xml:id="003c12b" type="carmen" met="V">
                    <head>
                        <abbr>12b</abbr>
                    </head>
                    <p xml:id="d003l218" n="">12b.</p>
                    <l xml:id="d003l219" n="62" rend="62">Sunt enim celi organa divina</l>
                    <l xml:id="d003l220" n="63">Et per potentiam eterne nature,</l>
                    <l xml:id="d003l221" n="64">Que in eis resplendet, gloria sunt pleni.</l>
                    <l xml:id="d003l222" n="65">Et eis in forma desiderii amore sic affectis</l>
                    <l xml:id="d003l223" n="66">Moventibus, mundus per hec excelsa</l>
                    <l xml:id="d003l224" n="67">Et immaculata lumina gubernatur.</l>
                    <lb/>
                </div2>
                <div2 xml:id="003c12c" type="carmen" met="V">
                    <head>
                        <abbr>12c</abbr>
                    </head>
                    <p xml:id="d003l225" n="">12c.</p>
                    <l xml:id="d003l226" n="70" rend="70">Nec ingerit necessitatem quodlibet celum movendo,</l>
                    <l xml:id="d003l227" n="71">Sed bene disponit creaturam humanam</l>
                    <l xml:id="d003l228" n="72">Per qualitatem, quam anima sequens</l>
                    <l xml:id="d003l229" n="73">Arbitrium, derelinquit et facit se vilem,</l>
                    <l xml:id="d003l230" n="74">Servam et latronem ac, a virtutibus peregrina,</l>
                    <l xml:id="d003l231" n="75">Exuit habitum nobilem et relinquit.</l>
                    <lb/>
                </div2>
                <div2 xml:id="003c12d" type="carmen" met="V">
                    <head>
                        <abbr>12d</abbr>
                    </head>
                    <p xml:id="d003l232" n="">12d.</p>
                    <l xml:id="d003l233" n="78" rend="78">In hoc peccasti, florentine poeta,</l>
                    <l xml:id="d003l234" n="79">Ponendo quod bona fortune</l>
                    <l xml:id="d003l235" n="80">Necessitata sint ipsorum meta.</l>
                    <lb/>
                </div2>
                <div2 xml:id="003c12e" type="carmen" met="G">
                    <head>
                        <abbr>12e</abbr>
                    </head>
                    <p xml:id="d003l236" n="">12e.</p>
                    <l xml:id="d003l237" n="84" rend="84">Non est fortuna quam non superet ratio.</l>
                    <l xml:id="d003l238" n="85">Nunc cogita, Dantes, si qua probatio</l>
                    <l xml:id="d003l239" n="86" met="V">Potest efficere, quod hec ratio sit convicta.</l>
                    <lb/>
                </div2>
                <div2 xml:id="003c12f" type="carmen" met="V">
                    <head>
                        <abbr>12f</abbr>
                    </head>
                    <p xml:id="d003l240" n="">12f.</p>
                    <l xml:id="d003l241" n="89" rend="89">Fortuna nichil est aliud quam dispositum</l>
                    <l xml:id="d003l242" n="90">Celum quod disponit rem animatam,</l>
                    <l xml:id="d003l243" n="91">Quam disponendo, si oppositum invenit,</l>
                    <l xml:id="d003l244" n="92">Non venit necessitatum felix bonum.</l>
                    <l xml:id="d003l245" n="93">Et cum anima sit in libertate creata,</l>
                    <l xml:id="d003l246" n="94">Fortuna in ea non potest, si contradicat.</l>
                    <lb/>
                </div2>
                <div2 xml:id="003c12g" type="carmen" met="V">
                    <head>
                        <abbr>12g</abbr>
                    </head>
                    <p xml:id="d003l247" n="">12g.</p>
                    <l xml:id="d003l248" n="96" rend="96">Substantia sine corpore non recipit</l>
                    <l xml:id="d003l249" n="97">Ab istis celis, quapropter intellectus</l>
                    <l xml:id="d003l250" n="98" met="G">Unquam fortune subiacere non debet.</l>
                    <lb/>
                </div2>
                <div2 xml:id="003c12h" type="carmen" met="H">
                    <head>
                        <abbr>12h</abbr>
                    </head>
                    <p xml:id="d003l251" n="">12h.</p>
                    <l xml:id="d003l252" n="123" rend="123">"Ut tua verba sonant, mundus virtute fugata</l>
                    <l xml:id="d003l253" n="124">Est vitiis pregnans ac omni ex parte repletus</l>
                    <l xml:id="d003l254" n="125">Omnis peste mali: sed deprecor, ut michi pandas,</l>
                    <l xml:id="d003l255" n="126">Discere quo valeam reliquosque docere petentes</l>
                    <l xml:id="d003l256" n="127">Que tanti sit causa mali; nam sidera quidam</l>
                    <l xml:id="d003l257" n="128">Incusant, quidam satagunt hoc crimine terras</l>
                    <l xml:id="d003l258" n="129">Afficere et causas hec ad inferiora reducunt".</l>
                    <l xml:id="d003l259" n="130">Ille quidem primum suspiria traxit ab imo</l>
                    <l xml:id="d003l260" n="131">Pectore, que in nobis mentis strinxere dolorem,</l>
                    <l xml:id="d003l261" n="132">Postquam ait incipiens mestus: "Karissime frater,</l>
                    <l xml:id="d003l262" n="133">Mundus cecutiens est et tu pergis ab illo.</l>
                    <l xml:id="d003l263" n="134">Vos etenim vivi causas et cuncta refertis,</l>
                    <l xml:id="d003l264" n="135">Duntaxat sursum ad celum velut omnia fixa</l>
                    <l xml:id="d003l265" n="136">Secum lege trahat, cui sit parere necesse.</l>
                    <l xml:id="d003l266" n="137">Quod si sic esset, foret omnis libera vobis</l>
                    <l xml:id="d003l267" n="138">Destructa arbitrii, celo cogente, facultas</l>
                    <l xml:id="d003l268" n="139">Nec iustum vera posset ratione vocari</l>
                    <l xml:id="d003l269" n="140">Gaudia pro meritis et habere ex crimine luctum.</l>
                    <l xml:id="d003l270" n="141">Inchoat hec vestros vis atque potentia celi</l>
                    <l xml:id="d003l271" n="142">Motus. Non omnes, inquam, quod si tamen omnes</l>
                    <l xml:id="d003l272" n="143">Dixero, collatum vobis rectique malique</l>
                    <l xml:id="d003l273" n="144">Lumen inest propriaque ex libertate potestas:</l>
                    <l xml:id="d003l274" n="145">Que si celorum contra vim sustinet inter</l>
                    <l xml:id="d003l275" n="146">Congressus primos anima durante laborem,</l>
                    <l xml:id="d003l276" n="147">Omnia post superat, si cum virtute nutritur.</l>
                    <l xml:id="d003l277" n="148">Sub maiore quidem vi nec non sub meliore</l>
                    <l xml:id="d003l278" n="149">Natura semper cum libertate iacetis,</l>
                    <l xml:id="d003l279" n="150">Quam creat in vobis mens nulli subdita celo</l>
                    <l xml:id="d003l280" n="151">Ex quo, si mundus vos hec per devia ducit,</l>
                    <l xml:id="d003l281" n="152">In vobis causa est, in vobis ergo petatur".</l>
                </div2>
            </div1>
        </body>
    </text>
</TEI>
